Dat '''Alaaf_Rückhol_Bändshen''' hann en paa wishtijje [[kanevaliß]]te an iihre [[Uniforrm]]e oddor [[Koßtüühm]]e. 
Wat eß dat? Enne [[Jummi]] dä mer bovve un unge faßßmaache kann. Wo eß dat joot för? Tjaa, wenn su enne
wishtijje Minsch om [[Paraadewaaren]] fiert, dann weet dämm zojejuubeldt un hä jrööß zoröck. Et sinn beijna nuur [[Mann|Männe]], un ed jeihd_och nuur öm Männe ier Kläjde.

Wink dä [[kandidaat]], do rötsh sing [[Himp]] no bovve, jrööß_e jaa met de Häng noh Bovve, rööv_och noch „[[Alaaf!]]“ do_bäj, dann rötsch_em de jannze unniforrem_[[Jagk|jagg]]_üvver der [[Jöödel]]_erop.
Jäz hüüert_e op, lööt de Häng sinngke, un dann?
Et Himp [[knubbel]]d övver_em Jöödel, dä [[Fraaß]] shtaud sijj_övver_em [[Buch]]
( di Lück han emmer decke [[Buch|Büsh]], jlöüv_et mer )
un baahl süüt dä jannze kanevalißß jet fo_[[fröönßell]]d_uß.
Bah nää, dat moßß nit sinn!
Jez kütt dat '''Alaaf_Rügk_Holl_Bänndshe''' un tredd_en Akzjoon,
wem_mer_et do_füür inne aan der ungershde [[Knopp]] fum [[Wööbshe]] un aan dä [[Hooke ]]oddor [[Knopp]] meddsen zwesche de Beeijn aan de [[Botz]] määt (dä joode [[Shniider]] sääd_em [[Shrett]], mir Nomaal_Minsche saare wall unger_em [[Sack]], senn jo all aal Männer, felleijsh esset och jeshrummpelß) allso do weed dat '''Allaaf_Rögholl_Bänntshe'''
draan jemaat.

Weijl_t uß Jummi eß, trigg_et däm Joode mann sing Himp un Jack widdor noh unge,
wann hä de [[Scholldor]] äntshpanne deijt, nooh_m [[Winke]] un [[Jrööße]] un füürallem,
noh_m [[„Allaaf“-Roofe]].
Dröm Heijß dadd_esu,
dröm sinn di wishtijje [[Aktiive (Faßteloovend)|Aktiive]] och emmer esu jood_uß,
wi fresch jeböösh un jraad_enß uß de [[Kläjdor]]_[[Kamme]]_Jehöpp,
sellevs noo Shtunnde om Waare un_nohm Äng_fum Zoch.

Alles Klooah?

<!-- ======= -->
[[category:Fastelovend]]
[[Category:Pluute]]<!-- ======= -->
