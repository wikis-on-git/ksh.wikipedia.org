{{Atikkel_op|Kölsch|Wrede oder Akademie}}
<br style="clear:both;" />
Op [[Silvester]], am Engk vum Johr, jitt et, jedes Johr widder, en de [[Äujelskess]] dat Stöckelche '''{{lang|en|Diner for one}}'''. En ahl Madamm hät [[Jebootsdaach]]. Ävver all ehr Fründe sin allt lang unger dr [[Ääd]]. Un su muss dä {{lang|en|Butler}} all die Fründe vertredde un met dä Madamm (nit nor ene) pichele. Dat dä ärme Kääl am Engk vun däm Stöck stäneharelvoll es, bliev nit us. Op die Froch vun däm {{lang|en|Butler}} „{{lang|en|The same procedure as last year?}}“ säät die Ahl jedes Mol: „{{lang|en|The same procedure as every year!}}“.

Am Engk vun de [[Fastelovend|Fastelovendszick]] läuf allemolde am Karnevalsdinsdaach öm Meddernaach (em drette Projramm vum [[WDR|Wessdeutsche Rundfunk]]) dat jliche Stöck op Kölsch: '''Aschermittwoch for one'''. 
Die Akteure sin:
* Manes (ene [[Köbes]])
* Marieche (en ahl [[Funkemarieche]], dat Jebootsdaach hät)
Die Fründe, die janitt do sin, un die dä Köbes spille muss: 
* Schnäuzers Tünn ([[Anton Koberch]], [[Ehrenpräsident]] a.D. der [[KG Alt Sülz]] vun [[1886]])
* Knubbels Lang ([[Fritz Lang Schmitz]], langjähriger [[Knubbelführer]] a.D. vun de [[blaue Funke]] vun [[1893]])
* Fuss ([[Schäng Schmitz]], langjähriges und trinkerprobtes Mitglied vum Kalker Straßenkarneval)
* Intimus und Schmecklecker Jean-Batiste ([[Schäng Batiste Amelung]], langjähriger [[Fötchesföhler]])

Dä Höhepunk kütt, wann am Engk vun däm Stöck dä Manes sing Froch stellt: „Datselbe Prozedere wie jedes Johr, Marieche?“. Dodrop säät dat Marieche: „Datselbe Prozedere wie jedes Johr, Manes!“. ... Un die zwei jonn noh bovvenop.

<!-- ======= -->
[[Category:Fillem]]
[[Category:Tijatershtöck]]
[[Category:Fastelovend]]
<!-- ======= -->
