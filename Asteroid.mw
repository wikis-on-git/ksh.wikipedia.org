{{Atikkel_op|Trooßdoorfer Platt|}}
Ene '''Aßteroiit''', '''Asteroiid''' oder och '''Asteroid''' ees ene planneetenäähnlische Körrper dä en_ener [[Ömlaufbaan]] öm de [[Sunn]] ess. 

Se werden och noch als '''Planetoiit''' oder '''Kleenplanneet''' bezeichnet.

Em Moment sin unjefähr 220 000 Aßteroiide bekannt. De [[Weßßenschaftler]] schätze äver, dat et över_en [[Million]] sin. Se verdeeile sich över et janze [[Sunnesystem]]. Et jitt allerdings zwei Hauptballungsräum. Dat ees dä [[Asteoridejüddel]] zweesche [[Mars (Planet)|Machß]] un [[Juppitter (Planneet)|Juppitter]] un dä [[Kuiperjüddel]], dä sich hinger der [[Ömlaufbaan]] vum [[Nepptuun (Planneet)|Nepptuun]] befink. Äver och noch en andere Ecke sin Asteroide ze finge.
[[Image:Galileo Ida n Dactyl.jpg|thumb|200px|Aßteroit [[Ida]] un singe Moohnd [[Dactyl]]]]

==Wie sin se entstande ==
Lang hätt me jejlööv de Aßteroiite us em [[Asteoridejüddel]] wären noh enem Zesammestuuß vun zwei [[Planet|Planneete]] entstande. Dat kann äver nit sin, weil die [[Masse]] vun dä Aßteroiide insjesamp noch kleener ees als die vun unserem [[Moond]]. Doher nimp me aan, dat dä [[Juppitter (Planneet)|Juppitter]] durch sing starke [[Schwerkraff]] dofür jesorch hätt dat sich dä Stüb un Dreck nitt zo enem [[Planet|Planneet]] zesammeklummpe kunt. För dä [[Kuiperjüddel]] ees et ähnlich nur dat dä [[Juppitter (Planneet)|Juppitter]] nit esu veel domit ze dun hätt.

==Wodruss besteht su ene Aßteroiit ?==
Ene Aßteroiit besteht em wesentlische us verschieden [[Jesteinsaarte]]. Hauptsächlich kumen [[Kohlenstoffverbindunge]] un [[Silikate]] für. Dä Keern vun enem Aßteroiit besteht öff uss ungerschiedliche [[Metall|Metalle]]. Miistens [[Iise]]. 

==Trojaner==
Dat ees en Grupp vun besundere Aßteroiide die op dä jlische [[Ömlaufbaan]] öm de [[Sunn]] sin wie ene [[Planneet]]. Dobei befingen se sich en enem bestimmpte Punk dä vun de Weßßenschaff [[Lagrane-Punk]] jenannt witt. Berühmte Trojaner vum [[Juppitter (Planneet)|Juppitter]] heeßen [[Aeneas]] un [[Achilles]]. Och dä [[Mars (Planet)|Machß]] hätt ene Trojaner dä [[Eureka]] jenannt witt. Et jitt äver noch mieh dovun em [[Sunnesystem]]. Trojaner vun de [[Ääd (Planneet)|Ääd]] sin bees hück noch nitt bekannt.
 
==Zentauren==
Zweeschen [[Urranuß (Planneet)|Urranuß]] un [[Satturrən (Planneet)|Satturrən]] befingen sich de Zentauren. Dat sin Aßteroiide die wahrscheinlich us_em [[Kuiperjüddel]] stamme un vun dä [[Schwerkraff]] vun dä [[Planet|Planneete]] en die jetzije [[Ömlaufbaan]] jetrocke wutten.  

==Vulkanoiden==
De Vulkanoiden sin leider noch nitt beobachtet wudde, äver meh jeeht zemindest theoretisch dovun uss dat se innerhalb vun dä [[Merrkuur (Planneet)|Merrkurbaan]] existiere donn.

==Wie jruuss sin die Asteroide?==
Die Aßteroiide sin em Schnitt nitt jrüüsser als 100 km em Doorchmesser. Et jitt natürlich och welche die deutlich jrösser sin. Dat sin de zehn jrüützte:

{| border=1 cellspacing=0 cellpadding=2 align=center width="350"
|align=center colspan=6 bgcolor=#CDC5BF|'''De zehn jrüützte Aßteroiide'''
|-
!Nommer
!Name
![[Doorchmesser]]<br />([[kilometer|km]])
|-
|1||[[2003 UB313|2003 UB<sub>313</sub>]] ||3200
|- 
|2||[[2005 FY9|2005 FY<sub>9</sub>]] ||2200
|-
|3||[[Orcus]] ||1700
|-
|4||[[Sedna]] ||1700
|-
|5||[[2003 EL61|2003 EL<sub>61</sub>]] ||1600
|-
|6||[[Quaoar]] ||1250
|-
|7||[[Ceres]] ||960
|-
|8||[[Chaos]] ||740
|-
|9||[[Pallas]] ||608
|-
|10||[[Varuna]] ||600
|}


Dä Asteroid [[2003 UB313|2003 UB<sub>313</sub>]] witt och ''Planet X'' jenannt. Hä ees met 3200 [[km]] em [[Doorchmesser]] jrüsser als dä [[Pluuto (Planneet)|Pluuto]]. Deswejen striggen sich de [[Weßßenschaftler]] emmer noch doröm op dä Aßteroiit wirklisch nur ene Aßteroiit oder ob hä dä zehnte [[Planneet]] in unserem [[Sunnesystem]] ees.

== Luur och ==
{{Navvi Sunnesüßteem|}}
{{Weßßeschaaf & Teschnigk}}
[[category:Astronomie]]
