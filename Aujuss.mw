Dä '''Aujuß''' eß dä aachde [[Moohnd (Kalländo)|Moohnd]] en unsem [[Kalländer]], un dat sig joot 2000 Joohr. Dä [[Caius Julius Caesar]] hät dä Kallender fassesu ennjeföhrt, wie je jäz norr eß, ävver dä Moohnd Aujuss es vill ällder, wohr bloos ens dä 6. un nit dä 8. Moohnd jewääse. Ä hät och fröher andersch jehejße, nämlij [[Sextilus]], un es eets em Kaiser [[Aujustus]] vun Ruhm ze huldije en '''Aujus''' ömbenannd woode. Su jesinn ess e ne Schworer fun däm Naame [[Aujuß (Name)|Aujuß]] för Minsche, och wemmer se lang ald verschieden ußschprisch.

Dä Sextilus hät noch 29 Daare jehatt. Met dem zäsa singem jullianishe kalländer kohm hä dann op 30 Daach. Alls ävver dä '''Aujußß''' singe neue Nahme kräät, han sen norrene Daach länger jemaat un dröm hät hä beß hück 31 Daare.

En [[Schaltjoohr]]e han [[Fävroa]] un Aujuß de [[Wochendaach|Wochedare]] ejal, ußßer de letzte 2 fum Aujuß natührlish.

Em Aujuss es de haißeßte Zigg em Joohr. Ed eß di Zick wo de Korn-Fellder prall shtonn un de Ärnte enjefaahre weed. Dä Aujußß hät met de längeßte Daare em Joohr un immer vill Sunnedaare dobej. De Minsche schwejßte bäj der Ärbed. Wääje dä [[Ärntezick]] han die Buure fun de aale [[Jermaane]] [[Ärnting]] för die Zick em [[Sommer]] jesaat, di hügg em Aujuß litt, un em Norde [[ßekelmond]] un Zekelmond, fun wäje dä [[Seshel]]e met dänne se em [[Jaade]] zojang woore un op de [[Akke|Äkker]] jingke.

{{Navvi_Moohnde}}
<!-- ======= -->
[[Category:Moohnd]]
<!-- ======= -->
