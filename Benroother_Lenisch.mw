[[Image:Heutige deutsche Mundarten.PNG|300px|thumb|De Benratha Linie deelt de gähle Fläsch von da blouwen av. De [[Spyara Linie]] deelt de blouwe von de brungen av.]]
'''Benratha Linie''' is do wur_et reschtije Rhingland uphürth un_et_Ußßland aanfänck. Dat deijlt onsere klee Welt vum Reßß. In da Wesseschaff nennt ma su jet [[Isoglosse]] dat heßß e_ne_Sproochjrenze. Jennseits von da Benratha Linie saaren de Lück ''maken'' anschtatt, wie et rechtisch heß, ''maache''. Alsu diese Isojlosse lööv von [[Eupen]] in Bellijen noh [[Oche]], un jenau dursch_[[Düsseldorf]], durch denne ihre Stadtdeel [[Benrath]] wu_noh diese Isojlosse och benannt_is. Dann lööv se noh [[Kassel]] un wigga noh [[Nordhausen]], [[Aschersleben]] un [[Dessau]]. Wigga jeijt_et noh [[Berlin]] un endlisch no [[Frankfurt (Oder)]]. Wigga jeijt et dann nit mieh weil da_noh de Lück ledischlisch [[Polnisch]] schwaade. Jenseits von da Benratha Linie shwaade de Lück [[Niederdeutsch]]. Op onsere Sigk weed [[Ripoarėsch (Shprooch)|Ripoarėsch]] jeschwaad ävver ooch [[Huhdoitsch]], wigger ungen. Eijentlesch ist so ne Isojlosse ene jrenze zwesche zweij verschiddene Shprooche. Ävver he_is_it ne jrenze zwesche zweij ungascheedlische Dialekte. It jit ooch Wesseschaffler de mejnen dat uns Sprooch in [[Üührdinge]] uphürth. Do lööv nämlisch de [[Üührdinga Linie]] duresh. Dat_eß die Isojlosse die dat ''Ik'', wat dorövva jesaat wird, von onserem ''Ish'' trennt.

<!-- ======= -->
[[Category:Shproochweßßeschaff]]
[[Category:Benrod]]
[[Category:Düsseldorf]]
[[Category:Rhingland]]
<!-- ======= -->

[[af:Benrather Lyn]]
[[de:Benrather Linie]]
[[en:Benrath line]]
[[fr:Ligne de Benrath]]
[[hr:Benrathska linija]]
[[id:Garis Benrath]]
[[it:Linea di Benrath]]
[[li:Benrather Linie]]
[[nds:Benrather Linie]]
[[nl:Benrather linie]]
[[vls:Benratherlinie]]
