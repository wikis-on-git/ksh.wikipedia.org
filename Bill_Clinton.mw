{{Atikel_op|Stolberger Platt}}
[[Image:Bill Clinton.jpg|thumb| Bill Clinton]]
'''William Jefferson „Bill“ Clinton''' (* 19. August 1946 ä Hope en dr Bundesstaat Arkansas woch va 1993 bis 2001 dr 42. Präsident van d [[USA]]. Hä, ö Metgled van d Demokratische Partei, es dr Nachvoljer va [[George H. W. Bush]] und r Vörjänger va [[George W. Bush]]. Bill es seid 1975 met öt [[Hillary Clinton]] vorhiirod. Chelsea heecht d Doohter. 

== Sii Lääve ==
Hä besood d Huchschüll ä Georgetown un liirde Weetschaftwesseschafte un jäng dono vöör 1 Joohr no oxford ä Ängland. 1973 maade hä singe Avschloss an d Yale-Universität, watt op Ripoarisch Jeil-Juniversiti ußjesproche weed. Do liirde hä öt Hillary kenne. En di Zitt vong hä ä, sisch politisch z bötätije.

==Clinton en d Politik== 
===Justizminester===
1976 wood Bill Justizminester un zwei Joohr spiidr Juverneur va Arkanas, ö Amt, dat hä met 1 Ongerbrächung bes 1992 bökleede. En dat Joohr entscheed hä sisch vöör öt Amt als Präsident z kandideere.
===1. Präsidentschaf===
Beij d Waahle vam 3. November 1992 fluppde öt Clinton 43 % van d Stemme z kriije. Domet schlooch hä singe Vörjänger George H. W. Bush, dä mä 38 % ärheld.
Clinton kömmerde sisch völl öm d Ennepolitik van d USA, d Ussepolitik maade häm winiijer Sorch. D wichtiste ussepolitische Opjaave soch Bill doren, tösche [[Israel]] un d Pälastinänsr z vormittele. Ävver och öt Zsammespell tösche d USA, [[China]] un [[Russland]] spelld ön jruuße Roll. Dütschland besood hä och döck un ongerhelld domet jo Beziehunge. Dat erkännt moch och dora, dat hä em Joohr ä [[Oche]] dr [[Karlspriiß]] kräät.
===2. Präsidentschaf===
1996 wood Clinton ö zweide Moll als Präsident jewäählt. 

Önö jruuße Deel van sing Amtszitt wood dörch d [[Lewiski-Affäre]] bestemmt, ö Küddelche, dat hä met ön Hölp em Wisse Huuß hodd. D Oppositiun vorsooht, häm us öt Amt z werpe watt ävver net fluppde.
En d Ussepolitik bestämmde öt Vorhältnes zo Vietnam, dr Krach em [[Nahe Oste]] un öt Küoto-Protokoll. D Inspektiune em Irak vonge och en di Zitt a un d ischte Bombe, di op öt Land veele, woode wäährend d Präsidentschaf va Clinton ä Opdrach jejovve.

Jäje öt Äng van Clintons Amtszitt veele d Aktivitäte va [[El-Qaeda]] op un dr Naam va Osama bin-Laade wood bekannt. op.

Bills Präsidentschaf jäng am 21. Juli 2001 z Äng.


== Websiije ==
* [http://www.encyclopediaofarkansas.net/encyclopedia/entry-detail.aspx?entryID=95&type=Category&item=Politics+and+Government Öt Lääve va Bill]

{{Navvi USA Präsidënte}}

[[de:Bill Clinton]]
