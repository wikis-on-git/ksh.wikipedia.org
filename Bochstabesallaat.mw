{{Atikkel_op|Kölsch|}}


'''Bochstabesallat''' kütt en de Houpsaach zoshtand, wann enne [[Kompjutor]], ene [[Kompjuto-Dröcker]], odder esu jet, mem fokeehte [[Zëjschesaz (Kompjuto)|Zëjschesaz]] ärbeide. Wat do ußjejovve weed, dat kam_mer dann jaa nit lässe, or nur zem Dëijl. Tüppesche Fäll bëij ons:
[[Datei:Mojibake.png|thumb|400px|De Sigg övver {{lang|jp|[[文字化け]]}} (Bochstabesallaat) en de Wikipedija op [[Japanesch (Shprooch)|Japanesch]] ävver jezëijsh, wi wänn dat noh dä [[ISO-8859-1]] [[Norrem]] [[Kodeere|kodeet]] wöhr — et eß ävver en Woohëit en [[UTF-8]] övvermeddelt woode.]]
* De [[Ümluut]]e sen fott.
* För jede Ömluut un et [[scharfe s]] stëijt jet angersch do.
* Mer süüht nur ene exootesche Sammlong uß koomije Zëijshe.

Ene andere, selldene Fall eß, wann Ëiner op de verkeehte [[Taßtatuur]] eröm am klimpere eß, udder obb_en verkeeht enjeshtallte. Dann meint dä, hä hät dä ëijne Bochstabe [[Tippe (Schriive)|jetipp]], un wat eß? Ene andere kütt eruß.

== Ander Bezëishnonge ==
Der janz besonöndere [[Kompjutojeck]] säät och jän [[änglėsch (Shprooch)|änglėsch]] '''''{{lang|en|[[:en:mojibake|mojibake]]}}''''' udder [[japaanėsch (Shprooch)|japaanėsch]] {{lang|ja|文字化け}} doför, kleng beeds onjeväär {{IPA|ˌmɔdʒi'bake}}, dat eß esu äänlesch wi Mǫschibake. Dat [[Woot (Kalle)|Woot]] küt och uss_em Jappaaneėsche. {{lang|jp|文字}} (''moji'') eß Letter odder Bochshtave, un {{lang|jp|化け}} (''bake'') bedügg [[Verwandelle|Verwandelong]], udder [[Dorjeneijn]], dat küt fun {{lang|jp|化ける}} (''bakeru''), un dat bedügg „[[koßtüm]]eet opdouche“, un „sing [[Form]] verändere op&nbsp;…“, un „sesch noh_m Schlääshte [[wandelle“]].

Ene andere änglesche Ußdrock unger Kompjutolück eß '''''{{lang|en|[[:en:gibberish|gibberish]]}}''''' — mier däte [[Kauderwelsch]] sare — un dat klengk wi {{IPA|ˈdʒɪb.ə.ɹɪʃ}}.

För dat, wat uns Bochshtabesallaat sönß nochbedügge kann, han de Kompjutolück dä änglesche Ußdrock '''''{{lang|en|[[:en:garbage|garbage]]}}''''', dat es mä [[Möll]], [[Affall]], [[Dreßß]], ävver dat Woot weet dann och wider för e beßje mieh esu en [[Date]]-[[Onjlöck]]er jebruch. Et klengk wi {{IPA|ˈgɑːɹbɪdʒ}} en der [[Amiland[USA]] un söns ierter {{IPA|ˈgɑːbɪdʒ}} of {{IPA|ˈgɑːbɪtʃ}}.

== Ursaache för et Optredde ==
Dä Boochstabesallaht kütt et miehts zoshtand, wann de [[Zëijshe]] ier [[Kodeerung]], dä su jennannte „''{{lang|en|[[character encoding]]}}''“ nit reshtesh medd_ennem [[Dokkemänt]] zosamme övverdraare wood, udder wan_su_n Dokemänt ohne di Enfomazjůn obb_en annder Komputo_Süßtem jekůmme eß, un dann „jlöüv“_enne Kompjuto, oddo dä Dröcker, et wöhr et „ëije“, un dat shtemmp ävver nit. Leider jidd_et ene Houfe esu en ungerscheidlijje Kodeerunge op der Welt, un di bruch mer och, un jede Firma, wo Komputore un Zubehör jemaat wääde, hät ier_er di se Vörtrecke, ävver de Länder, de Kultuurkriese, un de Shprooche hann_er och de iere. Wann jetz ene Kompjuto nit „wëiß“, wat met esu enem Dokkemänt loß eß, es dat öff jenou esu jot, wi wann de verkeehte Zëijshesatz-Enfomazjůn medd_em jekumme es. Odder dä Kompjuto hät ëijfach nit di Zëijsche sellver, di enn_enem Zëijshesaz dren sen, sarr_ens enne Dröcker en Europpa, un dä sät: „[[Schineesėsch]], dat kann_esch nit“ — do hät dä Kompjuto këijn Schangs, dänn zom Schinesësch_Dröcke ze krijje. Wann dä Dröcker dann di Daate trotzdämm kritt, för se ußzedröcke, dann weet uß dämm eetzte [[schineesesch Zëijshe]], zem Bëispell et eetze [[Lattëjnesch Bochshtab|latteinesch Zeijsche]] maache, uss_em zwëijte et zwëije, un esu, un am Eng kütt do [[Keu]] beij_eruß.

Text en ungerscheedlijje Kodeerunge en ëijn un dersellve Shprooch odder Schreff künne och esu en Problme hann. [[Japan]]er künne e Leedshe dovun senge. Bëij dänne es dat lang uusuß, dat se hen handvoll ungerscheedlijje Kodeerůnge am bruche sėn. Zum Bëijshpell dat Woot „{{lang|ja|文字化け}}“ en [[UTF-8]] weed fokeeht als „æ–‡å­—åŒ–ã‘“ aanjezëijsh obb_enem [[Personal Computer|PC]], dä op dat su jenannte „[[Weste|wesslijje]]“ [[Windows-1252]] enjeshtalld_eß, un fun dämm [[UNICODE]], also och UTF-8, nix foshtëiht.

Ene [[Web-Brauser]] maach nit ungerschejde künne zwesche ene [[Websigg]] em [[EUC-JP]] Kode un en andere en [[Shift-JIS]], wann de Kodeerůng nit ußdröcklesch en enem [[Hypertext Transfer Protocol|HTTP]]-''{{lang|en|[[header]]}}''-Enndraach jenannt eß, dä zosamme met dä Sigg zo imm jescheck woode sėn moß, un wann se nit dann winnishtdenß en enem ''{{lang|en|[[meta tag]]}}'' en dämm [[HTML]] fun dä Sigg dren shtëishe don, wann_et övverhoup en HTML-Sigg eß, wat ävver se miihßte Websigge sin. Met dämm ''{{lang|en|meta tag}}'' för de Kodeerung kam_mer sesch dröm eröm laveeere, wann sijj_ene [[Webßöver]] nit esu eshtälle löht, dat dä de reshteje ''{{lang|en|HTTP headers}}'' ruß_sende dëijt. Hät mer beeds nit, kam_mer noch met [[Heuristik|heureßtesche Metoode]] probeere, dä Zëishesatz eruß ze krijje, ävver dat jrenz aan [[Rode]], un dö kann nit en jedem Fall jät joods bëij_eruß kumme.

Mer kann och ens e beßje Bochstabesalaat krijje wann de Kodeerunge zosamme ze paase schinge. Zem Bëijshpell, [[Microsoft Windows|Windows]] un [[Macintosh]] bröüshte [[ISO-8859-1]] als dänne iere Zëishe-Kood, sare se. Shtemmp och, äver. Beeds bruche se en iere Süßteeme och noch Zëijshe, di em dä ISO-8859-1 [[Norrem]] jaa nit dren sin, un beeds künnte un donn nit drop aade, dat se di Zëijshe_Pusizjuhne nich bruche dörrve, wan ens e Dokkement up däm Kompjuto eruß jëiht. Nattöörlesch sin di Extra Zëijshe nit deselve un nit jlisch, zwesche dänne zwëij. Dröm sen Dokkemënte met dänne dren och nit [[kompatibel]] zwesche dä Systeme. Scheck mer se doch fun ëijne obb_et andere, zack, häß De för di paa Zëijshe der Bochshtabesalat.
<!--
In the mid 1990s, as this problem became common, several websites featured mojibake not as a problem to be tackled but simply for amusement. Words and even sentences were "deciphered" with meanings made up to deliver funny messages.
-->

== Lösunge ==

[[Aanwendung (Komjutorei)|Aanwendunge]], di [[UTF-8]] alß dänne iere [[Shtanndatt]] hann, hann en hröößer Schangß, dat se met andere zosamme könne, wëijl dä Kood enzwesche öff jebruch weed, un ußerdämm och, wëil hä met dämm älldere, un och öff jebruchte [[US-ASCII]] kampatibel eß.

De Schwireschkëijte, met däm Bochshtabesallaat ömzejonn hange dofun af, wat dat förr_en [[Projramm]] ov [[Jerääd]]_eß, woh dä opdouch, un nattörlėsh, wi dä övvohoup zeshtand küt. Drëij fun de häufijje Projramme sen [[Web-Brauser]], [[e-mail]]-Projramme, un [[Tëxforbeidůng]]e, woh mer dä Sallaat ald ens süüht. De Brausers hückzedaach un de mihßte neuere Texprojramme ongershtötze öff en jruße Zahl Zëijshe-Kodėerunge. Brausere don öff däm Minsch de Müjjeleschkëijt jevve, dat hä de Kodeerung för_et Aanzeije ömschallde kann, wi_j_et ėmm jevällt. Esu kam_mer met Eröm[[probeere]] af un aan jät riiße. De Texprojramme un de e-mail-Projramme dun dat fö_jewöönlesch nit, di söke sesch de Kodėerung uß, wann se en [[Datei opmaache]]. 

Et weet noch komplizėeter, wann_et öm en Annwendung jëijt, di fun hus uß nit esu en jruuße Zahl Koddėerunge känne dëijt, zem Bëijshpell e Kompjutoshpell, wat këijne Unicode kann. En esu Fäll kann dä Minsch aam Kompjuto noch däm singem [[Bedriifssüßteem]] singe Zëijshesatz ömschallde, dat dä met dam Shpell zosamme paß. Ävver dat weet öff jenooch en andere Projrame, di alld doför op däm Kompjuto aam loufe woore, udder och bloß enshtallėet wohe, zo Zëijshsalaat föhre. Dat hëijß, dat ëijne odder dat andere, ävver nit beeds. Et neuere [[Windows XP]] hät de Müjjeleschkëijt, de eijmål ennjeshtallte ''{{lang|en|[[locale]]}}'' en ennem Projramm ze ändere. Älldere Süßteme, [[Windows 98]] un doför, han öf jaa këij Müjjeleschkëit, ovvohoupß jät ze ändere, do hellef öff nur, wam_mer zwesche Süßteeme wääßelle dëijt, udder en [[ßoffwäer]] för [[Font (Schreff)|Kompjuuto-Schreffte]] fun_ennem andere Süßtem aanzezëije.

== Probleme met bestemmpte Shrooche ==
<!--
Users of [[Central Europe|Central]] and [[Eastern Europe]]an languages can also be affected. Because most computers were not connected to any network, during the mid- to late 1980s there were different character encodings for ''every'' language with diacritical characters.

In [[German language|German]], ''Zeichensalat'' (character salad) and ''Krähenfüße'' (crow's feet) are common terms for this phenomenon.

Among languages of Scandinavia, mojibake is not uncommon, but isn't much of a problem and is more of an annoyance. [[Finnish language|Finnish]] and [[Swedish language|Swedish]] use the letters of the [[English alphabet]] and three more characters: å, ä and ö, and typically these three are the only ones that become corrupted. The situation is similar for Norwegian and Danish, except the three relevant letters are æ, ø and å. In Swedish, Norwegian and Danish, vowels are rarely repeated, and it is usually obvious when one character gets corrupted, such as the second letter in "kÃ¤rlek" (kärlek, "love"). This way, even though the reader has to guess between å, ä and ö, almost all texts remain perfectly readable. However, [[Finnish language|Finnish]] does have repeating vowels in words like "HÃ¤Ã¤yÃ¶" (hääyö), which can sometimes render text very hard to read.

-->
En [[Änglesh (Shprooch)|Änglesh]] hät mer miihtß bloß Zëijshesalaat met dä Zäijsche, di zwesche [[Woot (Kalle)|Wööt]] un [[Satz (Kalle)|Sätz]] shtonn künne, alsu en lange (—) un koote (–) [[Jedangkeshtresch]], en [[Aanföhrung (Zeishe)|Aanföhrunge]] (“, ”), un esu enem Krohm. Dä Räß eß bahl emmer mem [[ASCII]]-Zëijshesatz kompatibel, met dämm me et änglesche [[Latteinėsche Zëijshe|lattëijnesche Allfabeet]] fun hückzerdachs schriive dëijt. För e Bëijshpell, dat Zëijshe för et [[änglesche Pungk]] „[[£]]“ süüht wi „Â£“ uß, wann ene Afsender dat em [[UTF-8]] kodeet hät, un dä et kritt, zëijsh_et met [[CP1252]] odder [[ISO 8859-1]] aan. Wann mer dat Spell öffters määt, da kütt „Ã‚Â£“ eruß, dann „Ãƒâ€šÃ‚Â£“, un esu wigger.

<!-- 

[[Image:Letter to Russia with krokozyabry.jpg|thumb|Handwritten kryakozyabry corrected by a postal employee.]]

In [[Russian language|Russian]] slang, mojibake is humorously called ''kryakozyabry'' ({{lang|ru|крякозя́бры}}, "crackozyabres"). It remains controversial whether the word is related to English "[[Crack|crack]]" (as used in computer slang) or is constructed artificially, slightly remembering Russian ''krya'' ({{lang|ru|кря}}, which means "quack"). During the 1990s, several different encodings for the [[Cyrillic alphabet]] (Unix [[KOI8-R]], Windows [[CP-1251]], DOS [[Code page 866|866]], standard [[ISO 8859-5]], and several others) competed. Poorly configured servers and lack of compatibility made garbled text a common and frustrating experience. Many e-mail servers stripped the 8th bit from the characters as permitted by earlier standards (which renders [[UTF-8]] unreadable, as well as all of the above). For this reason many Cyrillic users resorted to [[Volapuk encoding]]. An even more frustrating problem emerged in the early 2000s, when the popular e-mail client [[Microsoft Outlook]] started to replace correctly entered Cyrillic characters with question marks when replying to or forwarding messages created in competing encodings.

In [[Bulgarian language|Bulgarian]], mojibake is often called ''maymunitsa'' (маймуница), meaning monkey's alphabet.

In [[Serbian language|Serbian]], it is called ''ђубре'' (đubre), meaning [[trash]]. 

In [[Poland]] every company selling early [[DOS]] computers created its own encoding, and simply reprogrammed the [[EPROM]]s of the video cards (typically [[Color Graphics Adapter|CGA]], [[Enhanced Graphics Adapter|EGA]] or [[Hercules Graphics Card|Hercules]]) with the according character shapes. Additionally, users of then-popular home computers (such as the [[Atari ST]]) invented their own encodings, incompatible with international standards ([[ISO 8859-2]]), vendor standards (IBM [[CP852]], [[Windows-1250|Windows CP1250]]) and locally agreed-upon PC/MS DOS standards ([[Mazovia encoding|Mazovia]]). The situation began to improve when, after pressure from academic and user groups, [[ISO 8859-2]] succeeded as the "Internet standard" with limited support of the dominant vendors' software (today largely replaced by Unicode). With the numerous problems caused by the variety of encodings, even today some users tend to refer to Polish diacritical characters as ''krzaki'' ("bushes").
-->
En [[Japanesh (Shprooch)|Japanesh]] säät mer {{lang|ja|文字化け}} (Klengk ähnlesch wi „Moschibake“, un et treff öff Lück, di met Kompjutere un Projramme ze donn krijje, di för en [[Japan]] ze verkoufe jemaat woode sen.

Op [[Schineesėsh (Shprooch)|Schineesėsh]] saren se tradizjonäll jeschrevve {{lang|zh-hant|亂碼}} odder en dä modernere ëijnfachere Schreff {{lang|zh-hans|乱码}} doför, dat klengk wi „luànmǎ“, un bedügg esu jät wi „unööndlejje Koode“

Op [[Koreanėsh (Shprooch)|Koreanėsh]] hëijs_et {{lang|ko|외계어}}, klengk äänlesch wi ''Oigye-eo'' un da bedügg_esu jät, wi „en främb Shprooch“.

<!--
Another type of mojibake occurs when text is erroneously parsed in a multi-byte encoding, such as one of the east Asian encodings. With this kind of mojibake more than one (typically two) characters is corrupted at once, e.g. "k舐lek" (kärlek) in Swedish, where "är" is parsed as "舐". Compared to the above mojibake, this is harder to read for humans since now also letters unrelated to the problematic åäö are missing, and is especially problematic for short words starting with åäö such as "än" (becomes e.g. "舅"). Also, since two letters are combined, the mojibake seems more random (over 50 variants compared to the normal 3, not counting the rarer capitals). In some rare cases, an entire text string, such as "[[Bush hid the facts]]", may be misinterpreted.

In [[Ex-Yu|most of Former Yugoslavia]], an addition to the basic Latin alphabet are the letters š, đ, č, ć, ž, and their capital counterparts Š, Đ, Č, Ć, Ž. All of these letters are defined in [[ISO/IEC_8859-2|Latin2]] and [[Windows-1250]], while only some (š, Š, ž, Ž, Đ) exist in the usual OS-default [[Windows-1252|Western]]. Although even those that exist in extended Western ASCII (Windows-1252) are not immune to errors, the ones that don't are much more prone to errors. Thus "šđčćž ŠĐČĆŽ" all too often (even nowadays) gets interpreted as "šðèæž ŠÐÈÆŽ", making users wonder where ð, è, æ, È, Æ are used. When confined to basic ASCII (most usernames, for example), common replacements are: š→s, đ→dj, č→c, ć→c, ž→z (capital forms analogously, with Đ→Dj or Đ→DJ depending on word case). All of these replacements introduce ambiguities, so reconstructing original from such a form is usually done manually if required.

Before [[Unicode]] came into popular use, [[Esperanto]] used to use [[Latin-3]] to display the accented characters: ĉ, ĝ, ĥ, ĵ, ŝ, and ŭ. In some browsers these characters would be incorrectly displayed as Latin-1 characters with the same encoding: æ, ø, ¶, ¼, þ, and ý.
-->
Ih dat dä [[Unicode]] bahl övverall opjejreffe wohdt, hät mer dä [[Latin-3]] Kood benoz, öm däm [[Esperanto]] sing [[Akzentzëijshe]] un [[Ömluut]]e daazeshtelle, dat sinn_er: ĉ, ĝ, ĥ, ĵ, ŝ, un ŭ. En mansh_enem Zosammehang, un en ahle Web-Brausere, kumme di als wi wänn se en [[Latin-1]] wöhre aan, un mer süüht de verkėėehte Zëijshe: æ, ø, ¶, ¼, þ, un ý.

== Websigge ==
* [http://www.denbushi.net/blog/archives/000032.html Reprinted article from the Japan Times]
* [http://coldfusion.sys-con.com/read/44480.htm Coldfusion Developers Guide article]
* [http://www.gibberish.co.il/ Online decoder of Hebrew text] - Online decoder converts input into readable Hebrew text
* [http://www.fumizuki.com/mojibake.html Translators guide]
* [http://www.kanzaki.com/docs/jis-recover.html Recovery tool] – Recovery of Japanese text {{ja icon}}
* [https://mimizu.mine.nu:8443/tdict/mojibake.jsp Recovery tool] – Recovery of Japanese text
* [http://www.mandarintools.com/email.html Chinese E-mail Fixer] – Recovery of Chinese text
* [http://decodr.ru/ Decodr.ru] - Fast Cyrillic decoder of e-mail and charsets
* [http://2cyr.com/decode/ Universal Cyrillic decoder] - Recovery of Cyrillic text
* [http://www.online-decoder.com/ Multilingual online text decoder] - Online decoder converts scrambled input into readable text. Supported languages are russian, bulgarian, greek, hebrew and thai.

{{Övversaz uß}}

<!-- ======= -->
[[Saachjrupp:Kompjutorëij]]
[[Saachjrupp:Fähler]]
<!-- ======== -->

[[ar:موجيباكي]]
[[de:Zeichensalat]]
[[el:Mojibake]]
[[en:Mojibake]]
[[eo:Moĝibako]]
[[es:Mojibake]]
[[fr:Mojibake]]
[[gl:Mojibake]]
[[it:Mojibake]]
[[ja:文字化け]]
[[pt:Mojibake]]
[[ru:Кракозябры]]
[[simple:Mojibake]]
[[sv:Mojibake]]
[[ur:عجیب محارف]]
[[zh:亂碼]]
