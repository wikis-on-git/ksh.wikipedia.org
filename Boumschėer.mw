{{Atikkel_op|Kölsch|}}


[[Image:Astschere.jpg|thumb|right|En Boumschier för unge eröm]]
En '''Boumschėer''', '''Boumschier''', udder '''Aßschnigger''' bruch mer em [[Jaade (woh jet wähß)|Jaade]] för de [[Boum|Böüm]], udder em [[Bösch]], udder em [[Forß]], un_em [[Wald]] för zem [[Trimme]]. Dat ess_en lang Schėer, woh me [[As (Boum)|Äß]] met schnigge kann, di beß aach [[Zantimeeter]] deck sin künne. Se hät zwei lang [[Jreff (för aanzepakke)|Jreff]], ov [[Stiil (för aanzepakke)|Stiil]]e für se aanzepakke. Di sen fö jewööhnlej uß [[Holz (Matrijaal)|Holz]] un sellder us [[Ieser]] odder [[Allu]], un minßdens ene joode hallve Meter lang. Dä Boumschėer ier [[Kling (för zem Schnigge)|Kling]]e sen etwa jeforremp, wi ene [[Zeijvėnger]] un ene [[Duume]] fun ejne [[Hand]], di Shpetz op Shpetz zosammekumme. Dozwesche kütt dä Aß erin, un dann af domet!

Et jidd_er Boumschiere, woh mer der eine Jreff länger maache kann. Do weet jet draanjeshtek, aanjeschruuv, odder drövver jeschovve, udder et es en [[Teleskop-Shtang]]. Di jon bes op vier, fönnef Meeter en de Hüh. Met däm verlängerte Jreff kam_mer on_noch Äß huh bovve äreishe. Domet mer ävver och schnigge kann, wam_mer en dä Hühde ene Aß jepack hät, es aan dänne Boumschiere ene [[Sielzoch]] aanjebraat, met dämm di Schier zohklappe deiht. Janz sellde nur weet dä tiräk vun enem Minsch unger em Boum jetrokke. En de allermiehzte Fäll [[rötsche|rötsch]] dä eine Jreff bovve en enem [[Rühr]] erop un eraf, weet met ene [[Fedder ()|Fedder]] jehallde, di de Schier oplöht. Beß dann, wann de Scheer alld öm ene Aß jejreffe hät, der Minsch plötzlesch de Shtang noh onge trik, domet övver dat Siel de Schėer zohmäät, un dä Aß, woh se jraad noch draan jehange hät, jenou aan dä Shtell jekap weed.

Boumschiere nozze sesch af, wie jeedeß [[Wërkzüsch]] zom [[Schnigge]]. Dröm moß mer se [[drüsch]] hallde, rejemäßesch souber maache, [[Öhl|ööhle]], un [[schärf]] maache. Dat Schärpe es ävver nor fun de Uußesigge müjjelėsch. Doför moß me de Blädder för et Schnigge, eez usseneijn schruuve, un jeedes ejn för sesch scharf maache. Bei manshe Modelle eß ein Sigg, de jeboore, di wi ene [[Halfmohnd (Forrem)|Halfmohnd]] ußsüüht, selfß-schärfend, un mer moß nor de dönne Jäjesigk schärref maache, di dann och jet jeboore eß, bloß andeßeröm.

{{DEFAULTSORT:Boumscheer}}
<!-- ======= -->
[[Category:Wärkzüsch]]
[[Category:Jaade]]
[[Category:Landweetschaff]]
<!-- ======== -->
[[bg:Лозарска ножица]]
[[de:Baumschere]]
[[en:Loppers]]
[[fr:Ébrancheur]]
[[nl:Takkenschaar]]
[[pdc:Baamscheer]]
[[pl:Sekator]]
[[ru:Секатор]]
[[sv:Sekatör]]
