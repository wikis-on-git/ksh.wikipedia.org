{{Atikel_op|Stolberger Platt}}
[[Beld:Ketschebursch.jpg|thumb|Su sitt d Ketschebursch hüü us]]
===D Brouwerei Ketschebursch===

D '''Ketschebursch''', amptlich heecht di ''Ketschenburg'', wor än va [[Stolbersch]]s [[Brouwerei]]. Öt joov a Paar en öt Stättsche. [[Suffe]] kutte de Stolberjer at immer jott. Dobei es d Ketschebursch dö bekanndste un woch öt längste [[Bier (För zem Drenke)|Bier]] am maache. ''Bröckmanns Chris'' hot [[Joohr 1817|Achzehhondötsövezeh (1817)]] met öt Bier ajevange. [[Joohr 1985|Nüngßehhondötvönfunachzisch (1985)]] mahde se de ''Ketschebursch'' zo. Öt luhnde sich net mii. Äver mo kutt ön Zitt lang noch ''Ketschenbursch Pilz'' koofe. An Brouwerei ä ''Münsche'' hot dat Rezept jekooft. Ävver dat es nu vorbeij. Öt jitt ke Ketschenburjer Bier mi. An a Paar Wetschafte hanger ävver immer noch Schelder va Ketschenbursch. 

Völl Lü sahte dat mo dat Bier mä drenke kutt wenn mo Kopping jähr hat. Angerö krääte net jenoch dovan. Öff öt an öt Wasser us der Baach looch. Isch kann öt üsch net sahre.

Hü wirke di vam ''[[Wasserwerk]]'' en dat vreuer Brouereihuus. Önnö Deel hand se avjerisse.


===Anger Brauereie ä Stolbersch===

Nevver d Ketschebursch joov öt ävver och noch anger Brouereie. Övver de meetste wees mo net völl. Irjendwann maade se op, irgendwann werm zo. Un dotösche hot kenne jet opjeschrevve. 

D Vorwantschaft va ''Bröckmanns Chris'', dä jo d ''Ketschebursch'' opjemaad hot, vong och met et Bierbroue a. Dat woch unjeväär Veezisch (40) Johr spiider. Önö met Vörnam H. maade jäje [[Joohr 1870|Achzehhondötsövözisch (1870)]] ön Brouerei op. Us di wood dann spier d ''Brouerei Mommertz''. Wii lang di sich jehalde hat wess mo net asu jenau. 

Önö ''J.Bröckmann'' jöhood ön anger Brouerei. Di had spiier önö ''A.R. Bröckmann'' övernomme. Mo wees, dat se [[Joohr 1920|Nüngßehhondötzwanzisch (1920)]] ''Hubät Bröckmann'' jehood. Wii lang di do Bier jemaat hand, kann mö net jenau sahre. Hü jiddet se nemmi.

Un dann wo do noch d Brouerei va ''Katterbachs''. Di vonge och so jäje [[Joohr 1865|Achzehhondötvönfunsessisch (1865)]] a un hoote jäje [[Joohr 1908|Nüngßehondötach (1908)]] öf Zehn (10) op.

''Welters'' hodde och ön Brauerei ä Stolbersch. Va Achzehhondötvönfunsässig (1865) bes irjendwann no [[Joohr 1904|Nüngßehondörtviir (1904)]]. Da joov öt och ke Bier va ''Welters'' mi.

Di Äldere ä Stolbersch hand d ''Weete-Brauerei'' noch net vorjeijsse. Di joov öt op jedde Vall [[Joohr 1936|Nüngßehondötunsessundressisch (1936)]] noch. Dö Aue sahre, dat dat Bier va d ''Weete'' lecker jewäh see söll.

Un dann woch do noch d Brouwerei ''Frankedahl''. Do hodde se och Bier jebrout. Va wann a bes wann? Isch kutt öt net arusvenge. Isch glööv, dat wees kenne mii. 


===Websiie===
*[http://www.klausehm.de/S13.html Das große historische Brauereiverzeichnis] (''Ä [[Huchdütsch]]'') sökk onger ''Stolberg/Rheinl.''
{{commons|Image:Ketschenburg.jpg|Beld van d Ketschenburg-Browerei|<nowiki/>}}

<!-- ======= -->
[[category:Broueräj]]
[[category:Stolbersch (Rhingland)]]
[[category:Kreijß Oche]]
[[category:Rhingland]]
<!-- ======= -->
