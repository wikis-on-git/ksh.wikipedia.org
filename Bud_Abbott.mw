{{Atikel_op|Stolberger Platt}}
[[Datei:Bud Abbott.jpg|miniatur|200px|right|Bud Abbott]]
'''Bud Abbott''' (* 2. Oktober 1895 ä [[Asbury Park]], [[New Jersey]]; † 24. Aprel 1974 ä [[Woodland Hills]], [[Kalifornie]]) woch önö [[Schauspeller]] us d [[Amilandt|USA]].

== Si Lääve ==
=== vöör dr Zweide Weltkresch ===
Bud Abbot, dä als ''William Alexander Abbott'' jeboore wood, hod Äldere, di sälvs em Schouwjeschäff Jeld vordeente. Bud broch em Joohr 1909 d Schüll aav un vordeende sisch si Jeld en dr Vorjnüjungspark [[Coney Island]]. Spiir werkde hä an öt [[Theatr]]. Hä woch sujar Manager van Theaterjruppe un dat vorholp häm 1931 dozo, vöör önö kranke Kollech va [[Lou Costello]] op d Büühn ä z sprenge.

Dat Zösammespell tösche Bud un Lou Costello fluppde ösu jott, dat di zwei en d 30er Joohre als Abbott un Costello zösamme optroone. 1938 hood mo sö öt ischde Mol em [[Radio]] un kott dono troone sö op dr [[Broadway]] op.

1940 woch dat Duo öt ische Mol en önö Film, ''Ön Naahd en d Trope'' z see, dä öm d 10 Milliun $ äbraad. Abbott un Costello woode su bökannd, dat sö net mä z dö bökanndste Schauspeller em Joohr 1942 ernannd woode, sö krääte och ön eeje Radioschow, spiir och ön Schow em Fernsehe.

Em [[Zweide Weltkresch]] vorsoote sö Jeld vöör d Armee z sammele un braate 89 Milliun US-$ op.

=== No dr Zweide Weltkresch ===
No dr Kresch driihnde Abbott un Costello bökannde Filme, di völl met Horror un Monstere z do hodde. Ävver dat jäng mä bes 1957 jott als sisch dat Duo em Krach trennde. Öt jäng öm Jeld, dat tösche beede opjödeeld wäde solld.

Abbott hod Scholde beij d Stüür, di hä zöröckzahle mood un dobeij jözwonge woch, alles watt hä hod, zö vorkoofe. Häm bleete am Äng mö noch 180 US-$ dr Mond, di hä als Sozialhölp vam Staat kräät.

Bud Abbott had enne Stäär op dr [[Walk of Fame zo Filme|Hollywood Walk of Fame]].

Abbott storv am 24. Aprel 1974 ä Woodland Hills, Kalifornie.

== Jätt z lääse ==
* [http://www.abbottandcostello.net/ Offizielle Website]

[[Saachjrupp:Mann]]
[[Saachjrupp:Showshpiller]]
[[Saachjrupp:Hollywood]]

[[ca:Bud Abbott]]
[[cs:Bud Abbott]]
[[da:Bud Abbott]]
[[de:Bud Abbott]]
[[en:Bud Abbott]]
[[es:Bud Abbott]]
[[fi:Bud Abbott]]
[[fr:Bud Abbott]]
[[fy:Bud Abbott]]
[[gl:Bud Abbott]]
[[it:Bud Abbott]]
[[lt:Bud Abbott]]
[[mg:Bud Abbott]]
[[nl:Bud Abbott]]
[[no:Bud Abbott]]
[[pl:Bud Abbott]]
[[pt:Bud Abbott]]
[[ru:Эбботт, Бад]]
[[sh:Bud Abbott]]
[[simple:Bud Abbott]]
[[sv:Bud Abbott]]
