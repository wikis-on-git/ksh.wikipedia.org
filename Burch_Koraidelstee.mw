{{Schablon:Bursch Kaste
|name=De Burch Koraidelstee!
----
|Beld=[[Image:Burg Coraidelstein .JPG|right|250px]]
----
|jejründt=[[Joohr 960|960]]
}}

D '''Burch Koraidelstee''', op [[Huchdütsch]] heecht di '''Coraidelstein''', es ön vreuere [[Burch]] an d [[Mosel]]. Hü z Daachs es öt mä noch ön [[Ruin]]. Burch Koraidelstee litt beij dr Ocht [[Klotten]].

== En d ischte Joohre ==
Met d Bösiidlung en di Jäjend hat öt at lang vöör dr Burchbouw a jevange. At em 3. un 4. Jahrhondöt hodde an di Ställ dö au [[Römer]] nö Stötzponkt. Au [[Münze|Mönze]] un [[Scherben|Schärver]] zeechde dat. Mo kann dova ussjo, dat van d Hövvel uss, d Römer dr Floßß övverwachde. Dä Opdrach dozo koom möjelicherwiiß us [[Trier|Triir]], wat damols ön Kaiserstadt jewä woch. Dat ändernde sisch em Joohr 395 als di no [[Mailand]] ömtrock. Domet vorloor Triir un och d römische Stötzponkte an d Mosel a Jeweet un woode spiidestens em 5. Jahrhondöt opjejovve. D [[Franken|Franke]] un d [[Alemannen|Alemanne]] hand s dann kapott jemaad. Dat ärkläärt och, woröm d leitzte römische Mönz va Kaiser [[Magnentinus]] us öt Joohr 395 stammd.

== D Burch ==
D Burch wood em [[Mittelalter|Meddelalder]] jebouwd. Sun Burje hosche damols Veste. Bouwhäär woch [[Pfalzgraf|Pfalzjraf]] [[Hermann I]]. Dat Jrondstöck jehood öt fränkisch Könnigshuuß, zo däm och Hermann I. zalld. Dr Jrond, an di Ställ ön Burch z bouwe woch dr sälbe, dä och d Römer hodde. Van d 90 m huhe Vels hod mo önö johe Övverbleck övver d Mosel un jeschötzt woch mo do ovven och noch.

Bes zm Joohr 1140 wood d Burch va pfälzische Vögte bewonnt. Dr ischte wood van d polnische [[Königin|Könnijin]] [[Richeza]], ön Doohtr van dr [[Pfalzjraf Ehrenfried]] äjesatze. Tösche 1140 un 1192 wooch d Burch Eejedom van öt Reich, ö Reichsjot, wi mo dat damols nannt. Dr Könnig [[Adolf von Nassau|Adolf va Nassau]] woch jezwonge, d Burje ä [[Cochem]] un d Burch Koraidelstee z vorfände. Hä brudde Knöpp. Su veel s d [[Kurtriierer|Kurtriirer]] en d Häng. [[Heinrich von Klotten| Hein va Klotten]] kräät van dr [[Bischof]]f [[Balduin va Luxemburg]] d Ärlaubness, nävver d Burch ö Huuß z bouwe. Sing Doohtr Jutta und un hörö Mann Dietrich va Kesselstatt övvernomm dat Lehe. Di Wääßelei held noch ön janze Zitt a un jäng sujar noch flottr. Tösche 1410 un 1542 hodde d Ritter van d [[Winneburg]] öt Saare. 1545 övvernomm [[Heinrich va Hagen]] önö Deel van d Burch. Beij di Nachvoljer joov öt bald Kniiß. Öm däm us dr Wääch z joo vonge s a, tösche 1543 und 1547 neu Deeler van d Burch z bouwe. Däm kräät Heinrich va Hagen. Dä alde veel an d Winneburger. En d Ongerlaare us di Zitt vängt mo ön schünn Vöörjab. Venstere dörch di mo van dä alde en d neue Deel kikke kann, moote zojemuurt wääde. Kenne sollt en d Buud van d angere kikke dörfe.
{{Atikel_op|Stolberger Platt}}

Tösche 1575 un 1587 veel d janze Burch a Haust va [[Ulmen]]. Bes 1654 deelde sisch ön Ervin va Haust va Ulmen un önö Erve va Hoin va Hartenfels dat Lehe. Dono wood Johann Eberhard va Kesselstatt Häär op d Burch. d va Kesselstatts bleete dat bes 1917. 

Op Belder us öt Joohr 1831 kann mo sisch ävver at bekikke, dat us di Burch ön Ruin woode es. Dr Zervall es jott z erkänne. Ö Beld va 1838 zeecht at öt Beld van ön Ruin un 1841 erkännt mo mä noch dä [[Bergfried|Bärchfriid]], ö paar Türm un jätt Reste va Muure. Dat janze wood bouvällisch un 1906 schreev dr Rejiirungspräsident va [[Koblenz]], dat sescherjestallt wääde mööd, dat nuuß dörch ömkibbende Muure un Törm passeerd. D Kesselstadts hand dorop önö Müürer dr Opdrach jejovve, dr Bärchfriid no z muure.

1917 koovde dr Ingenieur Heppner di Ruin un drooch sisch met dr Jedanke, d Burch wärm op z bouwe. Hä hod och domet a jevange, häm jäng ävver 1924 öt Jeld usu n hä mood öt a singe Kolleech Hellenbroich vorkoofe. Dä vrasselde zwar wiir, dä Bouw van ö Wonnhuuß kutt ävver isch Konsul Harney us Düsseldorf väädisch ställe. 1952 övvernomm Else Harney, d Doohtr van dr Konsul d Burch un maade do ön Wärkstatt op.

== Websiije ==
* [http://www.mosel.de/index.php?id=131&doc=37&ov=74 Övver d Burch Koraidelstee]

[[Category:Burch]]
[[Category:Mosel]]
[[Category:Klotten]]
[[Category:Dütschland]]
[[Category:Römer]]


[[de:Burg Coraidelstein]]
