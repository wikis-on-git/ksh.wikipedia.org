<!--
{{Unreferenced|date=June 2009}}
{{Infobox Prepared Food
| name             = Chaat
| image            = 
| caption          = 
| alternate_name   = 
| country          = [[India]]
| region           = [[Gujarat]], [[Maharashtra]], [[North India]]
| creator          = 
| course           = 
| served           = 
| main_ingredient  = 
| variations       = 
| calories         = 
| other            = 
}} -->

{{Atikkel_op|Kölsch|}}


[[Image:Chaat stand in mussoorie.jpg|right|thumb|Ene junge Mann en singem [[Shtand (for jet ze verkoufe)|Shtand]] woh hä Chaat verkäuf en [[Mussoorie]] en [[Indije]]. Doh kam_mer (op [[Hindi]]) lässe „[[Bhel Puri]]“ un „[[Sev Puri]]“. En däm Plastikbüggel sen [[Puri (Fooder)|Puri]] för [[Panipuri]]. Dat [[Jääl (Färf)|jääle]] es [[Sev (Fooder)|Sev]]. De knackisch jebroode [[Pläzje]] sin [[Papdi]]. Dat [[Wiiß (Färf)|Wiiße]] es [[Puffriiß]], un de annder Saache sin opjeschnedde [[Öllisch|Öllije]], [[Limoon]]e, un [[Tomaat]]e.]]
'''Chaat''' (op [[Hindi]]: {{lang|hi|चाट}}) es jet [[Foder|zem Esse]], e [[Schößßel]]sche, udder ene [[Deller]] voll, met lecker jewöözte [[Häppsche]] un knackijje [[Plätzje]] met enem kräftejje Jeschmack, di mer en [[Indije]], en [[Pakkistahn]], un och sönß en [[Oßß-Aasije]], för jewööhnlesch laans de [[Shtrooße]], fun [[Shtand (for jet ze verkoufe)|Shtänd]], [[Büüdche]], un [[fleejende Händler]] kritt. Dat [[Woot (Kalle)|Woot]] „Chaat“ kütt vum [[Hindi]] {{lang|hi|चाट}}, dat schpresch mer ''cāṭ'', un et bedügg „schmeck joot, joot schmecke“, un vun {{lang|hi|चाटना}}, dat schpresch mer ''cāṭnā'', dat bedügg „schmecke, ich schmecken jet“, un vum [[Prakrit (Shprooch)|Prakrit]] {{lang|hi|चट्टेइ}}, dat schpresch mer ''caṭṭei'', un bedügg „lout Esse, un met vill Spaß Esse“<ref name=oxford>Oxford English Dictionary. ''Chaat''. Mar. 2005 Online edition. Nohjeloort aam [[18. Fäbrowaa]] [[2008 (Johr)|2008]]</ref>.

Chaat jidd_et en ville Zoote. Di sen all vun jebroode Deijsch jemaat, met ene Houfe annder Zohtahte för der Jeschmack. De ojinaal Chaat sen jemölsch uß kleijn jeschnibbelte [[Ääpel]]le, en Zoot jebroode [[Knäckebruud]], [[Bunn (för zem Esse)|Minni-Bunne]] un [[Jewööz]]. Andere jähn jenumme Aate enthallde [[Aloo Tikkis]] — met [[Öllisch]] un [[Kurjändersche]] janneet un scharf Jewööze un enem Priißje [[Klätschkieß]] — [[Bhel Puri]], [[Dahi Puri]], [[Panipuri]], [[Dahi Vada]], [[Papdi Chaat]], un [[Sev Puri]]. Et jit divärse Jemeinsamkeijte zwesche dä Zohtahte vun dä Väsjohne woh [[Dahi (Foder)|Dahi]], udder [[Jockert]], dren es. Dat sin [[Schnibbelle (Donn)|jeschnibbelte]] Öllisch, un Kurjändersche, dann [[Sev (Fooder)|Sev]] — dat sin janz klëjne, jedrüschte jääle [[Nuudel]]le — un [[Chaat Masala]]. Dat es en [[Masala]], alsu en Jewöözmeschung, woh mer tüppisch [[Amchoor]] — jedrüsch jemohle [[Mango]] — [[Kumiin]], [[Schwaz Salz]], Kujändersche, jedrüsch un jemohle [[Ėngver]], [[Sallz]], [[Schwazze Päffer]], un [[Kapsikum]] — ne ruude Peffer — dren hät.

De Zohtahte wäde zosamme jodonn un op enem kleine Däller uß [[Ieser]] säveet udder op enem [[Banahn|Banaaneblatt]], wat jedrüsch un zoh enem [[Kump]]e jeforremp es.

De miihßte Zoote Chaat kumme uß däm [[Uttar Pradesh]] hää, un uß [[Gujarat]], ävver mer eß se hück en janz [[Sööd-Aasije]]. Einije sin uß ongerscheidlije Kultuure zosamme jekumme, för e Beijshpell, [[Pav Bhaji]] zeije ene [[Pochtojall|pochtojėėsėsche]] Ennfluß, se han de Forrem vun enem [[Brüütsche]]. De [[Bhelpuri|Bhel Puri]] woodte vun enem [[Ußwanderer]] uß Gujarat äfonge, nohdämm dä noh [[Mumbai]] zohjetrocke wohr.

De [[Shtädt]], en dänne de Lück jähn Chaat äße, doh jidd_et bikannte ''dhabas'' — miir dääte Chaat-[[Reßtorang]]s saare — als e Beijshpell en Mumbai et ''{{lang|en|[[Chowpatty Beach]]}}''. De Chaat-[[Spezjallitäät (för zem Äße)|Spezjallitäät]]e sen ongerscheidlesch vun eine Shtadt noh de andere. Chaat uß [[Agra]] un Chaat uß [[Mathura]] sin en jan Indije berühmp. En [[Heiderabad (Andhra Pradesh)|Heiderabad]] em [[Andhra Pradesh]] maache en de Houpsaach Lück Chaat, di uß [[Bidar]] shtamme, un wat Wunder, met widder en janz ander [[Jeschmack]]sreeschtung.

==Chaat Schpezjallitääte ==
*[[Panipuri]].
*[[Aloo Chaat]] - [[Aloo (Foder)|Aloo]], en Zoot [[Ääpel]], wääde en klein Shtöcke jeschnibbelt, un knusprisch jebroode, un met ''{{lang|en|[[Chutney]]}}'' säveet.
*[[Chila (Fooder)|Chila]] - [[Besan]]-[[Pannkooche]], säveet met ''{{lang|en|Chutney}}'' un ''{{lang|en|[[Sooth]]}}'', dat es [[söhß]] ''{{lang|en|Chutney}}''.
*[[Bhala]] un [[Aloo Tikki]].
*[[Pakora]] - Divärse Saache esu wi [[Paneer]], dat sin Jemöhß, wääde en [[Besan]] Zauß jeshtipp un jebroode udder fritteet.
*[[Mangode]] - janz äähnlesch wi [[Pakora]], ävver shtatt dä [[Besan]]-[[Zauß]] jidd_et en jääle [[Moong]]-Zauß.
*[[Bedai]] - [[Puri]] jeföllt met [[Dal (Foder)|Dal]] — en Zoot [[Lėnse]] — un kusperisch jebroode, weedt tüppisch zom [[Fröhshtöck]] met [[Aloo Sabji]] säveet.

== Quelle ==
<references />

<!-- ======= -->
[[Saachjropp:Foder]]
[[Saachjropp:Indije]]
[[Saachjropp:Pandschabb]]
[[Saachjropp:Uttar Pradesh]]
[[Saachjropp:Maharashtra]]
[[Saachjropp:Pakistahn]]
<!-- ======== -->
[[bn:চটপটি]]
[[en:Chaat]]
[[es:Chaat]]
[[hi:चाट]]
[[ur:چاٺ]]
