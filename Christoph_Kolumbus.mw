[[Image:CristobalColon.jpg|thumb|Christoph Columbus - Jemohldt vum [[Sebastiano del Piombo]] ([[1529]]-[[1530]])]]

'''Christoph Kolumbus''' ([[Italljäänisch (Sprooch)|ital.]] ''Cristoforo Colombo'', [[Spanisch (Sprooch)|span.]] ''Cristóbal Colón'', [[Pochtojiesisch (Sprooch)|port.]] ''Cristovão Colombo'', enjedeutsch ''Kolumbus''; * waahrscheinlisch zwische_em 25. Aujuss un_em 31. Oktoober [[1451]] in [[Jenua]]; † [[20. Mai]] [[1506]] in [[Valladolid]]) wor ene italienische [[Seefahrer]] em Deenst vum Spanische Könich. Unjewullt hätt hä dä Europäer dä Wech in et bis dohin unbekannte [[Amerika]] eröffnet.
 
Hä hatt führ no [[Wääste]] zo sejele öm vun Europa noh Ossasie ze kumme. Dobei komm hä 1492 op en_er [[Karribbigk|karibische]] Insel erruß. Hä seleves hätt bis ze singem Dud doran jeglöv, dat hä dä Wääch noh [[Hingerindije|Hingerindie]] enddeck hatt.

Sing fröhere Bezeichnung als dä europäische Enddecker vun Amerika witt höck koom noch jebruch. Dat litt doran dat hä nitt dä iirtzte Europäer wor dä noh Amerika jekumme is. Doch sing Faahte em Auftrach vun dä spanische Kroon hann bewirk, datt et Weltbild vun dä Europäer sich unheimlisch jeändert hätt un dat die anjefange hann de ''Neu Welt'' zo kolonisiere.  

Et iss un witt veel över inn deeskoteert, weil ob dä eene Sick hätt hä mit veel Mood un Enddeckerdrang sich un sing Mannschaff in jänzlisch unbekannte Jewässer jefüürt, ob dä andere Sick hätt hä domit och quasi Schold an dämm Völkermord dä Indiaaner im Zoch vunn dä Koquista.
  

== Singe Werdejang bess 1480 ==

Noh lange un jäjensätzlicher Debatte öm [[Ocht]] un [[Zick]] vun singer Jebuurt, neich de Forschung hück in dä Miehzahl dozoo, dat de Kolumbus im Joor [[1452]] in [[Jenua]] op de Welt kom. Hä hat nämlich [[1479]] in_en_em Prozeßß anjejove, hä wör 27 Joor un hätt 100 [[Julden]] in de Täsch. Jenau_esu witt dorööver spekelliert us watt für_n Verhältnisse hä kom un watt hä em Leeve führ singer jrandiose Enddeckung jemaaht hat. 

Hee die Version ees wohl am plausibelste:
Dämm Kolummbuß singe [[Fatter]] woo dä [[Wollwäbber]] Domenico Colombo († 1498) uß Jenua, sing Motter woor_et Suzanna Fontanarossa, Doochter vunn enem Wollhänntler. Hä hatt drei jöngere Bröödere, Bartolomeo, Giovanni Pellegrino un Giacomo un een Schwäster namens Bianchinetta. Zueerzt wor hä och Wollwäbber, wor noh eijene Anjawe äver at met 14 zo See jefaahre. Us däm Jrund is eh [[Studium]] an dä [[Universitäät]] vun Padua, wie öff behaup witt, unwahrscheinlich. Kolumbus wor mieh ene Autodidak un hätt sich de Jrundlache vun de [[Kartojrafie]] met singem Brooder Bartolomeo seleves beijebraat. Ansunsten hätt hä kaum normale Bildung bekumme. [[1474]] hätt hä en Scheeffsreis noh Chios jemaat, wo hä dann och eeh Joor jeblieve ees.

[[1476]] hätt hä met en_er Handelsexxpedition dä [[Atlantik]] erreich. Die Scheeff wutten am [[13. {{Name_Moohnd|8}}]] vür_em Kap St. Vincent en [[Portujal]] vun [[Pirate]] anjejrievve. De Kolumbus kunnt sich äver rette, indem dat hä an de portujisische Küss jeschwomme ees. Av [[1477]] liv hä in [[Lissabon]]. Portujal wor domols eh Zentrum für de europäische Seefaaht. Singe Brooder Bartolomeo hatt sich ad führher in Lissabon needderjelosse un hatt en Anstellung als [[Kartojraff]]. Beets han en Zick lang zesamme als Zeichner jearrbeet. Wahrscheinlech em jliche Joor noch hätt de Kolumbus an_en_er Faaht in de [[Norrdatlantik]] teiljenumme. Anjeblich is die Expediton bess in dat sachenhafte [[Thule]] vürjedrunge. Em Deenst vun de portujiesiesche Flott nohm hä noch an andere Faahte teil; [[1482]] - [[1483]] ees hä lanz dä wessafrikaanische Küss jeseejelt. Dat Ziel vun dä Expedition wor dä portujisiesche Handelspooste São Jorge da Mina en Juinea. 

[[1479]] hätt he dann et Felipa Perestrello e Moniz jehierroot. Zesamme hatte die zwei ene Filius
dä [[1480]] jeboore wudde ees un op dä Name Diego jedäuff wutt. Et Felipa dätt us_ener adelije Familich kumme die Aahne en Italie hatt. Ihr Fatter Bartholomeus wor an de Besiedelung vun [[Madeira]] beteilich jewäss un wor dann [[Juvaneur]] vun Porto Santo. Do hätt de Kolumbus dann eh paar Joor jelev. Jeld hätt hä met däm vedeent wat hä jeliiert hatt. Hä dätt Kaate zeichne. Jlichzeitich hätt hä och die aale Seekaate un Logbööcher su wie di aale Uffzeichnunge vun singem Schwierfatter studeert. Dat wor unjefähr dä Punk wo hä anfing övver ene Seewääch no Süüd- un Ossasie nozedenke.

== Sing Idee ==

[[Image:050529 Barcelona 084.jpg|200px|thumb|Denkmol vum Cristoph Columbus in [[Barzelona]]]]

[[Indie]] un dat Kaiserreich [[Schiina]] woren für [[Europa]] wichtije Quelle vun wertvulle Saache wie [[Seide]] un [[Jewüürze]]. Doorsch dat Indringe der Osmaane in dä vüddere Orient in dä Midde vum [[14. Joorhundert]] un där Entmachtung vum byzantinische Reich wudd dä Handel vun Ware us Indien schwer beeinträchtich. Ene Huuhe Zoll op die Waare dätten de Priis steije losse. Ad [[1418]] hatten de Portujiese op Veranlassung vun Heinrich däm Seefaahrer anjefange ene Seewääch noh Indie ze sööcke. Dobei han se versöck öm [[Affrika]] eröm ze seejele. Jlichziggich han se jrusse Deil vun Affrika erforsch.

Öm [[1480]] kom däm Kolumbus die Idee noh Indie ze kumme, we_me noh [[Wäästen]] seejele deijt. Ad [[Aristoteles]] hatt jemeint me künnt dä [[Ozean]] zwische dä Säule vum Herakles (Jibraltar) un [[Asie]] in eh paar Daach överquere. Die Theorie wudd och vun schlaue Lück ungerstüzz. Dozo dät och Piere d'Ailly ([[1350]] - [[1420]]) jehüre. Kolumbus hatt een Exemplar vun d'Aillys ''Imago Mundi'', watt dozo noch met etliche Aanmerkunge beschrieve wor. [[1474]] hatt Kolumbus zwei Breef an Paolo dal Pozzo Toscanelli jeschick un däm singe Plan erkläät. Dä hatt widderöm dem Plan zojestimp. Jenau_esu hätt hä de Bööcher vum [[Marco Polo]] jelesse un wahrscheinlich bei singe Faahte in dä [[Noorden]] vun [[Europa]] dovun jehöhrt, dat de [[Wikinger]] ad in [[Amerika]] jewäss woren. Dat dät do natürlich noch nitt esu heejße. Me nimp och aan, dat de Kolumbus em Besitz vun de populäre Jeschich ''„Navigatio Sancti Brendani“'' wor. Do witt beschrieve wie dä irische Mönch Brendan noh [[Wääste]] jeseejelt ees.
  
Indizie dofür, dat et em Wääste vun Europa en jrusse Landmaß jeve mot jov et einije. Ene Portujiesische Kapitän dä vun_enem [[Sturm]] avvjedreeve wor, funk wick em Wääste eh Stück Hoolz, wat hä nit kannt, dozoo soch et su us als wenn et bearbeeijdt wudde wör. Noch mieh fremde Hölze un Plantze wudden an die Küss vun Madeira un Porto Santo jespöölt. Schließlisch joov et och Jerüchte, dat op de [[Azoren]] zwei Dudde mit fremdartijem Ussehen anjespöölt wudde woren. De Kolumbus hätt vun all dem erfahre als hä op Porto Santo jewuunt hätt un sich do mit de Seemannslück ungerhaale hätt. Do häät er och die Uffzeichnunge vun singem Schwierfatter jelese. Do woren unger anderem och sujenannte ''[[roteiros]]'' (jeheime Logbööcher vun portujiesische Seelück) dobei. Us dä Ungerlage hätt hä veel jeliert över de Strömunge un de Wind im Atlantik. Hä hätt zem Beispeel herussbekumme, dat me dä [[Passatwind]] ussnotze kann öm schneller noh Wääste seejele ze könne. Dofür muß me allerdingens iirz noh [[Süde]] seejele.

Dat die [[Ääd]] en Kugell ess, wat Vorraussetzung für de Plan vum Kolumbus wor, wor seit dä Antike un och im Middelalter de Jeliierte bekannt jewäss un wor am Eng vum [[15. Joorhundert]] en alljemein akzeptierte Tatsach. Nur et einfache Vullek dät noch doran jläuve dat de [[Ääd]] en Schiev wor. Et jovv allerdingens etliche Theorie över de Endfäärnung die zerück ze leije wör op su ener Route. Die Ungerscheed dääten dorop beruhe wie jruss de Oss - Wääs - Ussdehnung vun dä Eurasische Landmass injeschätz wudd. Vum [[Ptolemäus]] an wor me dä Meinung dat Eurasie 180° vun de Ääd eennemme dät un su noch 180° ze erforsche wören. D'Ailly dojejen hat kalkeliert et wören 225° un dä Kolumbus dät dat övvernemme. Tatsächlisch sin et ävver nur 130°. Do de Kolumbus für de Entfäärnung zwesche dä Breitenjrade och noch zewinnich Kilometere annohm dät hä nur 4.500 km für de Streck zwesche de [[Kanare]] un [[Japan]] usrechne. In Wohrheeit sin et ävver 20.000 km. Doorch sing falsche Zaahle dät de Kolumbus die vun ehm enddeckte Insele in de Karibik also für Insele haale die für dem Indische Fessland lieje däten.

== Ungerstützung witt jesöck ==

[[Image:Christopher Columbus7.jpg|thumb|left|240px|Christoph Kolumbus bringt seinen Plan dem spanischen Königspaar]]
Domit hä singe Plan doorchführe kunnt, broot de Kolumbus die Ungerstützung vun_en_em [[Staat]] oder vun_nem Staatsoberhaupt. Öm [[1484]] hätt hä singe ussjefeilte Plan dem [[Könich]] vun Portujal, Johann II., vürjestellt. Dem sing Experte han die Expiditionsfaahrt äver avvjelehnt, weil se de Entfäärnung für veel länger heelten als dä Kolumbus ussjerechnet hat. Un domit hatten se räch. En Expiditionfaaht heelten die Jeliierte deshalv für nit doorchführbar. No dem sing Frau Felipa jestorve wor, nohm hä singe Filius Diego un jing noh Spanie. Su entkomm hä wahrscheinlisch och singer Jläubijer. Kolumbus hatt die Hoffnung dat Spanische Könichspaar Ferdinand II. un Isabella I. für singe Plan ze jewinne. Die zwei hatten doorch ihr Hiirot di Könichreiche Aragon un Kastillie metenander verbunge un däten jetzt zesamme jäjen de Maure kämpfe. 

[[1486]] hat de Kolumbus en Inladung vun de [[Könijin]] Isabella jekriech an de Hoff noh [[Cordoba]] ze kumme. Hä wudd freundlich empfange un sullt sing Plän dem Alonso de Quintanilla erklääre. Dä weedderöm wudd schnell ene enthusiastische Fürsprächer vun dä Plän vum Kolumbus. Su dät dä Alonso och noch mieh Lück finge die jenauesu dä Plan ungerstützte däten. Bald dät de Kolumbus och et Beatriz Enriquez treffe, die dann de Mootter vum Kolumbus singem zweite Filius wudd. Et Beatriz un dä Kolumbus woren dä Ress vun ihrem Leeve zesamme, han äver nie jehiirot.
Für de Pröfung vun singer Plän wudd eh Komitee injesätz, wat die Idee als unpraktikabel avvlehne dät. Doch dä Kolumbus dät mit däm Hoff von Ort ze Ort wigger trecke un kräht av un zo och jet Jeeld, domit hä sing Idee nit an andere Staate wigger sache dät. Dä Kardinal Pedro González de Mendoza, dä veel Einflußß hatt, hat de Kolumbus kennejeliert, un dä Kardinal dät ehm en [[Audienz]] bei de Könijin verschaffe. Die dät äver och iirzemol avvlehne, weil emmer noch der Kreech jejen de Maure em jang wor un so de Könijin keeijne Kopp für die hufleejende Plän vum Kolumbus hatt.

Noh ener lange Zick in dä hä unerjibich em Jefolge vum spanische Hoff jewaat hat, kreech dä Kolumbus am [[20. {{Name_Moohnd|3}}]] [[1488]] en Einladung vum portujiesische Könich Johann II., öm die hä wahrscheinlich selever jebedelt hatt. Em Herbst vum seleve Joor wor hä dann in Lissabon anjekumme un dät bei singem Brooder Bartolomeo wuhnne. Die Verhandlunge mit dem portugiesische Könich woren äver erjebnislos. Befür de Kolumbus noh Spanie zoröckkom, hätt hä noch die Ankunff vum Bartolomëu Diaz miterlev. Dä komm jrad vun singer Expedition zoröck, bei dä hä öm de südlichste Spitz vun [[Affrika]] jeseejelt wor. Zer jlische Zick wor dä Brooder vum Kolumbus objebrooche öm in [[Frankreich]] un [[England]] für däm Kolumbus singe Plan ze werbe.

[[1491]] dätt en spanische Kommission sing Idee ad weeder ens avvlehne. Hä bekomm äver die Zosach, dat me sich noh däm Kreech jejen Jranada, dat wor et letzte maurische Fürstentum op de iberische Halevinsel, noch ens met singe Plän beschäfftije wüdd. Dä Kolumbus wor verzweifelt un wullt noh Frankreich jonn. Op däm Wech noh Huelva, wo hä eh Scheeff nemme wullt, maat hä Station in däm [[Klooster]] La Rábida. Do heelt inn äver dä Bichfatter vum Isabella I. Juan Perez un dä Arzt Garcia Hernandez zoröck. Dä Perez dät ene dringliche Breef an et Isabella schrieve un so komm et, dat dä Kolumbus widder an de Hoff jeroofe wudd. Hä Komm jrad rechzigisch en Jranada aan öm die Kapitulation vum Maurefürst Muhammad XII. mitzeerlevve. Do dä Kreech jejen die Maure jetzt eröm wor, et wor dä [[02. {{Name_Moohnd|1}}]] [[1492]], wutten die Verhandlunge öm dem Kolumbus singe Plan widder opjenomme. Se dätten äver an dä immense Forderunge vum Kolumbus scheitere. Hä wullt als Belohnung dä erbliche Tidel vun enem [[Admiral]] vum Ozean un vum Vizekönich vun dä vun imm enddäckte Ländereie han. Dozoo wullt hä de zehnte Deel vun dä zo erwadende Einahme vun wertvolle [[Metalle]] han. Noh demm dat alles avjelehnt wor mat hä sich op dä Wäch noh Frankreich. Do wor emm anjeblich mieh anjebodde wudde. Etliche Lück am Hoff vun dä Könijin däten die dorop dränge op die Forderunge en ze jonn un so maat die dat dann och. Ene Eilboote dät de Kolumbus 10 Kilometere vun Jranada entfärnt eenholle un övverbraat emm die Botschaff.

Am [[17. {{Name_Moohnd|4}}]] [[1492]] wudd schließlich die sujenannte ''Kapitulation von Santa Fé'' ungerschrivve. Dat wor ene Verdraach zwesche dä Könichs un däm Kolumbus övver en Expedition. Dä Kolumbus bekomm dorin die jeforderte Titel zoerkannt un dä Anteil an der Einahme mit Edelmetalle zojesichert. Dofür wudd hä em Jejenzoch dozoo beauftrach em Name vum spanische Könichshuus ene wäästliche Seewech noh Indie ze söcke.

== Sing Enddeckungsfaate ==

{| style="float:right"
|[[Image:Christopher Columbus voyages.gif|thumb|200px|De Reise vum Kolumbus]]
|-
|[[Image:Columbus1.PNG|thumb|200px|Dä Wäch vun dä iirzste Reis]]
|-
|[[Image:First Voyage, Departure for the New World, August 3, 1492.jpg|thumb|200px|Avschied en Spanie]]
|-
|[[Image:Columbus Taking Possession.jpg|thumb|200px|Christoph Kolumbus nimmp dat neue Land en Besetz]]
|-
|}
De Kolumbus hätt en de fuljende Joor vier Endäckungsfaahte em Aufdraach vum spanische Könich jemaaht. Alles wat hä erlevv hätt, hätte en enem Bordbooch fessjehaale. Dovun ees hück leider nur noch die auszoochsweise Affschriiv vum Bartolomé de las Casas do.

=== De iirzte Reis (vum  1492 bis zom 15. {{Name_Moohnd|3}} 1493) ===

Am [[3. {{Name_Moohnd|8}}]] 1492 däät dä Kolumbus met singem Flaggscheff 'Santa Maria' un dä beede Karavelle 'Niña' un 'Pinta' em Haafe vun Palos de la Frontera de Seejele setzte. Die Karavelle wudden vun dä Bröödere Martin Alonso un Vicente Yáñez Pinzón zur Verfüüjung jestellt un jlichziggisch och kommandeert.

Noh drei Daach op See däät op dä Pinta dä Maas breche un su mooten dann all en Paus vun_enem [[Moond]] op de [[Kanarische Insele]] avvsitze. Am [[6. {{Name_Moohnd|9}}]] jing et wigger. Op dem lange Wääch fingen die [[Matrose]] öff et hummele aan und woren unzefridde oder hatte Angs. Dä Kolumbus häät se äver emmer widder beruhije könne. Dann koomen och die iirzte Aanzeiche för Land in sich. Et wutten emmer öfter Vüjel und em [[Wasser]] drievende Landpflanze jesichtet. 

[[Image:Kolumbus-landet-auf-guanahani_1-860x1315.jpg|thumb|left|120px|Kolumbus landet auf Guanahani (Holzschnitt)]]

Am [[12. {{Name_Moohnd|10}}]] erreichten die 3 Scheeffe de ''Neue Welt''. Dä Kolumbus jing als iirztes op ener Insel vun dä Bahamas aan Land. Vun dä Einheimische wutt se Guanahani jenannt. Dä Kolumbus joov ihr dä Name San Salvador. Dat ees Spanisch un bedööck ''Heiliger Retter''. Höck ze Daach sin sich de Weßßenschaftler nitt mieh eeijnich op die Insel San Salvador, die [[1926]] dä Name offiziell erhaale hätt, die ees die dä Kolumbus domols als irrztes betrodde hätt. Neue Berechnunge han erjovve, dat wohl iirter die Insel Samana Cay dofür en Frooch kütt.

Als hä wiggerfaahre dät, hätt hä och noch [[Kuba]] un [[Hispaniola]] entdäck. Am [[25. {{Name_Moohnd|12}}]] löff Kolumbus mit dä Santa Maria opp Jrund. Hä witt doruffhin vum Könich vun Hispaniola, Guacanagari, op dä Insel empfange. De Üvverreste vum Scheeff hätt hä dann benutz öm en [[Festung]] ze baue, die hä dann La Navidad jenannt hätt. Su wutt Hispaniola, die eijentlich La Isla Espanola heeße dät un nur vun dä [[Brite]] veräppelt wudde ees, zo dä iirzte Kolonie vum spanische Könichreich en de Neue Welt un su wie et em Verdraach stund wutt dä Kolumbus Gouverneur un Vizekönich. 

Sing iirzte Bejechnung mit dä Eenjeboorene hat de Kolumbus met däm Vulek vun dä Arawak. Dat Treffe dät friedlich verlouffe.
In singe Oppzeichnunge dät hä de Arawak als unschuldisch un freijiebisch beschrieve. Hä dät se äver em jlische Moment als zoküneftije [[Ungertane]] un sujar [[Sklave]] betraachte.

Am [[16. {{Name Moohnd|1}}]] [[1493]] maaht Kolumbus sich op de Wääch zoröck noh [[Europa]]. Do hä nur noch zwei Scheeffe zo Verfüjung hat hätt hä die resslische Seelöck in der neue Kolonie La Navidad jelosse. Am [[15. {{Name Moohnd|3}}]] [[1493]] leeff hä met singer Scheeff en dä Haven vun Palos en. Jrad aanjekumme wudd hä in enem Triumffzooch doorch Spanie jeehrt. Hä bekoom sing Räächte bestätisch un Papß Alexander VI. hää bestättisch dat Spanie Aanräch op die neuenddäckte un noch zo enddäckende Ländereie Wesslisch vum Längejrad 100 spanische Seemeile weeslisch vun de Kapverde hatt. Eeh Joor spädder wudd die Oppdeelung em Verdraach vun Tordesillas aanjepass un vun Portujal akzepteert. Kuurt noh singer Aankunf dätt de Kolumbus met dä Vürbereitunge für sing zweite Reis anfange. Hä dätt dorupp hoffe nochmieh Jebiete für Spanie ze sichere un dat Joldland zo enddäcke op dat hä hoffe dät. Letzteres wor och dat eijentlische Ziel vun dä zweite Reis.

=== Sing zweite Reis (vum 25. {{Name_Moohnd|9}} 1493 bis zom 11. {{Name_Moohnd|6}} 1496) ===
[[Image:Columbus2.PNG|thumb|200px|Dä Wäch vun dä zweite Reis]]
Am [[25. {{Name Moohnd|9}}]] dätt de Kolumbus met 17 Scheeffe un 1500 Mann Besatzung zo singer zweite Reis opbrääche. Die neue Jebiete sullten besiedelt werde. Zonächs hätt die Flott die Insel Dominica enddäck op dä hä äver nitt lande dätt. Beim Wiggerfaahre ees hä op [[Guadeloupe]], [[Montserrat]], [[Antigua]] und [[Nevis]] jeland. 
Die Insele, die zo de [[Kleene Antille]] jehüüre nohm hä für de spanische Könich en Besitz un joov inne ne Name.

Em {{Name Moohnd|11}} dät Kolumbus noh La Navidad op Hispaniola seejele. Dat Fort wor allerdingens bei Kämpfe met de Arawak kapottjemaat wudde un die spanische Seelück, die hä zoröckjelosse hat woren all duut. Kolumbus hätt doröm em {{Name Moohnd|12}} en neue Kolonie jejründt. Allerdings an_enem andere Oocht. Die neue Kolonie dät hä La Isabella däuffe. De jesamte Flott blivv bes em {{Name Moohnd|4}} [[1494]]. In der Zick hätt de Kolumbus em Hingerland noh [[Jold]] jesööck. 

Em {{Name Moohnd|4}} stuch hä widder en See. Hä wullt em Wesste nohm indische oder chinesische Fessland sööcke, dat hä do vermute dätt. Kolumbus dätt die süüdlische Küss vun dä Insel erkunde die hä op singer iirzte Reis ad enddäcke hat (Kuba).
Hä dät die ad dem asiatische Fessland zorechene. Op die Tour dät hä dann [[Jamaika]] un [[Puerto Rico]] enddäcke koom äver nitt am Fessland vun [[Middelamerika]] aan.

Als hä am 25. {{Name Moohnd|9}} noh La Isabella zorööck koom, wor do et Chaos ussjebrooche. De Siedler hatten sich zerstrigge un weil die [[Indianer]] schläch behandelt wudde woren hatte se ihr Meinung jeändert un woren denne ihr Feinde jewudde. Dat dätt dä Kolumbus dozoo veranlasse met Jewald jejen de Eenheimische vüzejonn. Dobei dätt hä 1600 Taino versklavve. 
Dat dät äver jejen dä Will vum spanische Könich verstuusse. Ferndinand V. un Isabella I. hatten däm Kolumbus opjedrache, de Eenheimische Völeker freundlisch ze behandele, weil die zwei in denne zoküneftije [[Christe]] soohen. Trotzdäm dät Kolumbus 550 Sklave mem Scheeff noh Spanie schicke. De Hälefte dovun häät de Üvverfaahrt nitt üverlevv. Die andere Hälefte wudd als se en Spanie anjekumme woren op bedriev vun de Könijin freijelosse un in ihr Heimat zorööckjebraat.

Nohdäm em {{Name Moohnd|10}} [[1495]] en königglische Ungersuchungskommission en La Isabella aankumme dätt un ihr Arbeed opnemme dätt, hätt de Kolumbus de Kolonie verlosse. Er leett singe Brooder als Kommandant zorööck un maaht sich am [[10. {{Name Moohnd|3}}]] op de Wääch noh Spanie. Am [[11.{{Name Moohnd|6}}]] däät hä aankumme un hätt jeschaff dat hä de Ungerstützung vun däm Könichspaar zorööckjewinne kunt. Et dätt doropp fass zwei Joor duure bess hä sing dritte Reis ferdisch jeplaant hatt, weilet bei dä iirzte zwei Reise kaum wirtschaftlische Erfolch jejovve hatt.


=== Sing dritte Reis (vum 30. {{Name_Moohnd|5}} 1498 bis zom 25. {{Name_Moohnd|11}} 1500) ===
[[Image:Columbus4.PNG|thumb|200px|Dä Wäch vun singer dritte Reis]]
[[Image:Cristobal Colon por medio de los Indios.jpg|thumb|200px|Kolumbus unger Indianere]]
Op singer dritten Reis, schlooch dä Kolumbus en Route een die südlicher wor als die vun dä iirzte zwei Reise. Am [[30 {{Name Moohnd|5}}]] [[1498]] dätt hä opbräche un seejelte an de [[Kapverdische Insele]] verbeeij un dann noh Wesste üver de [[Atlantik]].

Am [[31. {{Name Moohnd|7}}]] dätt hä [[Trinidad]] enddäcke un jett spädder die Insel [[Tobago]], die hä äver Bella Forma döüffe dätt. Als hä wiggerfuuhr hätt hä die Mündung vum [[Orinoco]] enddäck un domit och dä südamerikanische [[Kontinent]]. Nohdem Kolumbus de Küssterejion öm die Mündung dromerüm erfoorsch hat, hätt hä en sing Logbooch jeschrievve dat dat en ''Neue Welt'' wör. Spädder wor hä äver widder der Meinung ed dätt doch zo [[Asie]] jehüüre.

Nohdemm Kolumbus nördlisch an einije Insele verbeij jefaahre wor, hätt hä am [[31. {{Name Moohnd|8}}]] die vun singem Brooder mittlerweile jejründete Shtadt [[Santo Domingo]] op Hispaniola erreisch. Die Siedler die do wunne dätten woren unzefreede un rebbelierten jejen de Bartolomeo. Kolumbus dätt versööcke dä Stritt ze schlischte un die Arawak zom [[Christentum]] zo bekehre. Währendessen wudd äver och noch emmer noh [[Jold]] jesööck. Siedler die noh Spanie zoröckjefaahre woren han die Kolumbusbröödere dann beschuldisch de Verwaltung vun dä Kolonie nitt em Jriff ze han un su koom ed dat Kolumbus em {{Name Moohnd|5}} [[1499]] singe Juvernöörstitel avverkannt bekoom un Francisco de Bobadilla neuer Juvernöör wudd. Der komm am [[23. {{Name Moohnd|8}}]] 1500 en dä Kolonie aan.

Sing iirzte Tat wor die Kolumbusbröödere en Kette läje un noh Spanie bringe ze losse. Als die zwei fürm Könichspaar stunten wutten se äver weedderemol begnadich. Kolumbus bekomm sing Ämter äver nitt weedder un hä hatt singe joode Ruf verloore. Am schlimmste wor äver dat [[Vasco da Gama]] [[1499]] op ener Südroute öm [[Affrika]] eröm dä ersehnte Seewääch noh Indie enddäck hatt. De Portujiese hatten dä Wettlauf jewunne.

=== Sing vierte Reis (vum {{Name Moohnd|5}} 1502 bis zom {{Name Moohnd|11}} 1504) ===

[[Image:Columbus4.PNG|thumb|right|200px|Dä Wäch vun dä vierte Reis]]
De eijne saren op dä [[9. {{Name Moohnd|5}}]], de anndere sare et woo de [[11. {{Name Moohnd|5}}]], jeedenfallß em Joohr [[1502]] shtooch dä Kolumbuß en See. Hä hätt singe Sunn dä [[Kolumbuß Fernando|Fernando]] do bäij, un en [[Flott]] uß fier Scheeffe, de „Capitana“, „La Gallega“ (miir dääten saren „De Jalihzijerin“), „Santiago de Palos“ und der „[[Vizcaína]]“, domet jingk hä vun Schpanijen_op sing fichte Reiß. Hä däät de Shtränd vum Meddel Ammärrika ungersööke un op Kaate moole, zwesche hück [[Honduras]] un [[Kolumbije]]. Ald am [[14. {{Name Moohnd|8}}]] trooht här et eetzte Mool op et Fäßland, en de Nöh vun [[Kap Honduras]] wooh dat.

Hä wullt bewiiese datte doo ennen Wääsch noh Inndije un Schiina finge kunnt. Dat Karaväll „Vizcaína“ moot hä opjävve, dat boot hät enne [[Scheffsboorwurrem|Wurrem]] befalle jehatt u net woo kapott am jonn. Künnt joot sinn dat mer dat [[Vrak]] en de Bucht vun Nombre de Dios beij [[Portobelo]] om_Jrunt [[2003]] widder jefonge
hätt.

Nohdäm hä met de Indigenas jekämpf un en Meuterei hinger sich jebraat hatt, dätt de Kolumbus eeijn Joohr en dä Festung [[Jamaika]] verbringe. Dat looch haupsächlisch doran, datt sing Scheeffe all Leck woren. Krank vun dä janze Strapaze dätt hä dann noh Spanie zeröckkehre.
Trotzdäm datt hä veel Jeld hat, dätt hä beim Ferdinand V. (Et Isabella wor em {{Name_Moohnd|11}} [[1504]] jestorve) öm de Weederherstellung vun dä Privilegieje beddele, die däm Kolumbus bei dä Kapitulation von Santa Fé zoojeseechert wudde woren. Dat dätt em äver nur deelwies jelinge.
 
De Kolumbus ees am [[20.{{Name_Moohnd|5}}]] [[1506]] in Valladolid jestorve. Hä ees nur 55 Joohr jewudde. Singer Lichnam wudd en [[Sevilla]] bejrave un [[1542]] op Wunsch vun singem Filius Diego noh Santa Domingo üvverführt wudde. [[1795]] wutten die Üverreste noh Kuba jebraat, weil Santa Domingo medlerweile en Französische Kolonie jewudde wor. Em Joohr [[1899]] sin se dann noh Sevilla üvverführt un beijesatz wudde, wobei ömstritte ees op dat wirklisch de Lichnam vum Kolumbus ees.

== De Disskossion öm sing Herkoonft ==

Övver 400 Joohr lang jov ed keeijne Zweifel doran, dat dä Kolumbus en [[Genua|Jenua]] jeboore wudde ees. Zom 400.Joohresdaach vun dä Entdäckung vun [[Amerika]] dätten äver emmer mieh Shtädtje dä Aansprooch erhäwwe dä Jebuurtsocht vun Kolumbus ze sin. Zeiirtz nur en [[Italie]], spädder och en [[Spanie]]. Doröm beschäftijen sich jetzt och de [[Weßßeschaftler]] met där Froch.

Weil dä Kolumbus en sigem Leeve nie Uskunff üver sing Herkunff joov, jitt ed tatsächlich keeijn absolut sichere Erkenntnis üver singe Jeburtsocht oder sing Familisch. Singe Sohn [[Fernando Kolumbus]] dätt dat Verhalten vun singem Vatter su beschrieve: ''"Kolumbus trick ed führ em Unjewisse ze loosse, wat med singem Jeburtsocht un singer Familisch ze donn hätt"''

Iirz en singer zwei Testamente von [[1498]] un [[1506]] dätt hä schrieve:''»siendo yo nacido en Génoba« (»ich wudd en Jenua jboore«)''. 

Zesamme met andere Hinweiss, dück dat op de italijänische Shtadt Jenua hen. Desterwejen witt se en de Forschung för de Jebuurtsshtadt vum Kolumbus jehalde. He soll hä zweesche däm [[25. {{Name_Moohnd|8}}]] un däm [[31. {{Name_Moohnd|10}}]] [[1451]] als Fennt vun däm Wollwääber Domenico Colombo jeboore wudde sin. För zwei Kreditte vum Domenico ees singe [[Fillius]] Christoforo als Bürje eenjedraache. Einije [[Breef]] un [[Uurkunde]] jeven Zeuchnis vun Kontakte vum Kolumbus met dem Bankhuus Banco di San Giorgio un andere Jenueser Geschäffslück. Nur eeijn Uurkund erwäähnt uusdrücklisch, dat de Kolumbus en [[Jenua]] Verwandte sitze hatt. Op dat äver en Orijinaluurkund ees weeß me nit esu jenau.

Ene richtije [[Beweis]] jitt et also nitt dofür dat de Kolumbus een Jenua jeboore wudde ees. Dat rööf natürlisch Zweifel op de Plan. Su mooß dat em [[Testament]] erwäähnte Genoba nitt zwangsläufisch dat Jenua vun hück sin. Et künnt och de Republik Jenua op [[Korsika]] jemeent sin. Do ees de [[Shtadt]] Calvi der Meinung de Jeburtsshtadt vum Kolumbus ze sin. Jenauesu jitt ed ene Ort op Mallorca dä och Jenova heess. (Hück jehüürt dä zo Palma de Mallorca).

Ed jitt ävver noch mieh Arjumente jejen de Jenua-Theorie. Zom eeijne dät de Kolumbus öff en Spanisch oder Portujiesisch schrieve. Ed jitt nur zwei Randnotize en Italjänisch. Och en singer Breef noh Jenua dät hä nitt Italjänisch schrieve. Einije Lück behaupten dat Italjänisch domols keeijn Schriffsprooch wor. Andere behaupten dä [[Dialek]] vun dä Jenueser hätt sich derart vum domolije Italjänisch ungerscheede, dat hä Spanisch jeschrieve hät. Widder andere sehen dorin dä Beweis dat de Kolumbus wahrscheinlich vun spanische [[Jüdde]] avstammp.

Och sing huuhe Position noh singer [[Hiiroot]] en [[Portuja]]l un späädder en [[Spanie]] loossen doran zweifele, dat de Kolumbus dä [[Fennt]] vun enem [[Wollwääber]] wor. Dozoo kütt noch dat hä en joode Bildung besooß. Äver singe Stand en de [[Jesellschaff]] kunnt hä och doorsch de Hiiroot met singer us vearmten portujiesichen [[Adel]] stammende Frau erlank han un sing seleves erworbene Bildung kunnt hä em [[Kluuster]] Rábida uusjebaut han. Ed jitt noch etlische Vermutunge, wo de Kolumbus jeboore wudde ees. Ene richtije Beweis für ene bestimmte Ocht jitt ed ävver nitt.

=== Kolumbus un de Jüdde ===

Neven där [[Frooch]] vun singem Jeburtsort, beschäfftisch de [[Weßßenschaftler]] och die Frooch worüm dä Kolumbus emmer versöck hätt sing Herkunff ze verschleiere. Een [[Theorie]] besääht, datt dä Kolumbus esu sing jüdische Herkunff jeheim halle wullt. Als [[Jüdd]] hätt hä beijm spanische Köninchspaar nie Ungerstützung finge künne, do die zwei de Jüdde us Spanie verdrieve wultten. Die Friß zo där all nitt üverjetroddene Jüdde Spanie verlosse mooten, fällt - wahrscheinlich zoofällich - op de glische Daach wie dä Aufbrooch vum Kolumbus zo singer iirzten Reis.

Dozoo kütt datt de Kolumbus jenaue Kenntnisse vum jüddische Denke hatt. Spekulatione behaupten, datt veel spanische Jüdde die zom [[Christentum]] üverjetrodde woren, ävver trotzdäm nitt sicher woren für de Inquisition, met där Plän vum Kolumbus die Hoffnung op eh Usswanderungsland hatten. Tatsächlich sullen sich op de [[Kanarische Insele]] un en andere [[Kolonie]], etliche Jüdde für de Inquisition verstäck han, bees ene Erlass die Ansiedelung vun Jüdde en de Kolonie verbeede dätt. 

Fesszehaalle blieet, datt et keeijne eindeutije Beweis dofür jitt, datt de Kolumbus ene Jüdd wor. All die Statione en singem Leeve hätt er jenauesu als [[Christ]] erreiche künne.

== Sönnß ==

[[Image:Santa-Maria.jpg|thumb|left|Nachbau vun dä ''Santa Maria'']]
Op singe vier Reise hätt de Kolumbus insjesmmp nüng Scheefe verlore.

Christoph Kolumbus hatt zwei Brödere, Bartholomäus un Diego. Ußßerdämm hatt hä zwei Fennte, eeijne eheliche Sohn Diego un eeijne unehelische Sohn Fernando. Zur Zick werden de Knoche vum Kolumbus, singenm Broder Diego un singem Fillius Fernando mit de [[DNA]] Analyse ungersöck. Die Shtädtje [[Sevilla]] un [[Santa Domingo]] striggen sich öm datt Kolumbusjraav. De [[Katholische Keerch]] hatt iirz noh joohrelangem Zöjere dem Ussjrave vun de Knoche en Sevilla zoojestimmp. Irrzte Erjebnisse hann erjovve, datt die Knoche nitt vun Christopher Kolumbus sin. De Weßßenschaftler han en Jenemijung öm dä Sarch en Santa Domingo usszejrave un die Knoche ze ungersöcke. 

Dat Leeve vum Kolumbus ees eh paar mol verfilemp wudde.

* [[1492]] - Die Eroberung des Paradies met Gérard Depardieu
* Christopher Columbus - Der Entdecker met Marlon Brando
* Mach's nochmal, Columbus (En Parodie)

Die Fileme sin all [[1992]] zom 500. Joohresdaach vun de Entdäckung vun [[Amerika]] erschiene.

== Ußßerdämm ==

* Zo Herkunff und Nohkumme luur: [[:de:Kolumbus (Familie)]]
* [[Ei des Kolumbus]]
* [[:de:Galápagos-Inseln|Kolumbusinseln]]
* [[Zuane Pizzigano]]

== För noh ze Lesse ==

* [[Mario Ghisalberti]]: ''Christoph Kolumbus - Ein Leben voller Abenteuer und Gefahren'', Berlin und Hamburg (um 1960) ISBN ?
* [[Karl H. Peter]]: ''Wie Columbus navigierte'', Herford 1972 ISBN 3-7822-0062-4
* [[Jakob Wassermann]]: ''Christoph Columbus'', Eine Biographie, München 1977 (Erstausgabe 1929) ISBN 3-7844-1689-6
* [[Christoph Kolumbus]]: ''Bordbuch'', Frankfurt/M. 1981 ISBN
* [[Tzvetan Todorov]]: ''Die Eroberung Amerikas'', Das Problem des Anderen, Frankfurt/M. 1985 ISBN ?
* [[Gianni Granzotto]]: ''Christoph Kolumbus: Eine Biographie'', Reinbek 1988 ISBN 3-499-12378-9
* [[Salvador de Madariaga]]: ''Kolumbus: Leben, Taten und Zeit des Mannes, der mit seiner Entdeckung die Welt veränderte'', Bern 1989 ISBN 3-502-18435-6
* [[David A. Thomas]]: ''Master of the Atlantic'', London 1991 ISBN 0-233-98724-X
* [[Gustav Faber]]: ''Auf den Spuren von Christoph Kolumbus'', München 1987 ISBN 3-471-77536-6
* [[Paolo Emilio Taviani]]: ''Das wunderbare Abenteuer des Christoph Kolumbus'', Berlin 1991 ISBN 3-7338-0075-3
* [[John Dyson]], [[Peter Christopher]]: ''Columbus - Die Entdeckung seiner geheimen Route in die Neue Welt'', München 1991 ISBN 3-426-26474-9
* [[Oswald Dreyer-Eimbcke]]: ''Kolumbus - Entdeckungen und Irrtümer in der deutschen Kartographie'', Frankfurt/M. 1991 ISBN 3-524-69097-1
* [[Zvi Dor-Ner]]: ''Kolumbus und das Zeitalter der Entdeckungen'', Köln 1991 ISBN 3-8025-2214-1
* [[Frank Niess]]: ''Am Anfang war Kolumbus, Geschichte einer Unterentwicklung - Lateinamerika 1492 bis heute'', München 1991 ISBN 3-492-03490-2
* [[S. Fischer-Fabian]]: ''Um Gott und Gold - Columbus entdeckt eine neue Welt'', Bergisch-Gladbach 1991 ISBN 3-7857-0598-0
* [[Andreas Venzke]]: ''Christoph Kolumbus'', Reinbek 1992 ISBN 3-499-50449-9
* [[Wolfgang Behringer]] (Hrsg.): ''Amerika - Die Entdeckung und Entstehung einer neuen Welt'', München 1992 ISBN 3-492-10472-X
* [[Klaus Brinkbäumer]] und [[Clemens Höger]]: ''Die letzte Reise: Der Fall Christoph Kolumbus'', München 2004 ISBN 3-421-05823-7

== Websigge ==
{{wikiquote1|Christoph Kolumbus}}
{{Commons2|Christophorus Columbus|Christoph Kolumbus}}
* {{PND|118564994||Kolumbus,Kristoff|}}
* [http://www.ewetel.net/~norbert.fiks/columbus/index.html Veel Wissenswertes üver dä Kolumbus, mit Online-Bordbooch]
* [http://www.stephan-selle.de/Buchgarten/Kolumbus/kolumbus.html Wie un worüm sech dä Kolumbus jeirrt hätt]
* [http://venzke.homepage.t-online.de/kolumbus.htm Usszooch us däm Booch: Der "Entdecker Amerikas"]
* [http://www.madeira-web.com/PagesD/draw_image.php?current_pic_record=11&total_records=12&current_record=0&search_category=Camara%20de%20Lobos&thumbnail_ratio=5&link_info=%2FPagesD%2Fimages-maps.php%3ABilder%20and%20Karten%3A&cat_id=cam Dat Kolumbus-Scheeff ''Santa Maria'' em Hafen von Camara de Lobos auf Madeira]
* [[Marvin Lunenfeld]]: [http://muweb.millersville.edu/~columbus/data/art/LUNEN-03.ART "''Columbus and Spain: Accident or Destiny?''"] (Zo dä Herkunf vum Kolumbus; engl.)

<!--
== Gesprochene Wikipedia ==
<p>
{{Gesprochene Wikipedia|De-Christoph_Kolumbus-article.ogg|2=, die gesprochene Version finden Sie [http://de.wikipedia.org/w/index.php?title=Christoph_Kolumbus&oldid=6603826 hier]}}

{{Exzellent}}

[[Category:Spanier|Kolumbus,Christopher]]
[[Category:Seefahrer|Kolumbus,Christopher]]
[[Category:Entdecker|Kolumbus,Christopher]]
[[Category:Italiener|Kolumbus,Christopher]]
[[Category:Geboren 1451|Kolumbus,Christopher]]
[[Category:Gestorben 1506|Kolumbus,Christopher]]
[[Category:Kubanische Geschichte|Kolumbus,Christopher]]
[[Category:Wikipedia Gesprochene Wikipedia|Kolumbus,Christopher]]

{{Personendaten| 
 NAME=Kolumbus, Christoph
|ALTERNATIVNAMEN=Cristoforo Colombo (italienisch), Cristóbal Colón (spanisch), Cristovão Colombo (portugiesisch), Christopher Kolumbus [andere Schreibweise]
|KURZBESCHREIBUNG=Seefahrer
|GEBURTSDATUM=1451
|GEBURTSORT=Genua
|STERBEDATUM=20. Mai 1506
|STERBEORT=Valladolid
}}

<!-- ======= -->
[[Category:Seefaarer|Kolumbus,Kristoff]]
[[Category:Äntdäkker|Kolumbus,Kristoff]]
[[Category:Mann|Kolumbus,Kristoff]]
[[Category:Fürname|KristofKolumbus]]
<!-- ======= -->
<!-- ======= -->

[[af:Christophorus Columbus]]
[[an:Cristofo Colombo]]
[[ar:كريستوفر كولومبوس]]
[[ast:Cristóbal Colón]]
[[az:Xristofor Kolumb]]
[[be:Хрыстафор Калумб]]
[[be-x-old:Хрыстафор Калумб]]
[[bg:Христофор Колумб]]
[[bn:ক্রিস্টোফার কলম্বাস]]
[[br:Kristol Goulm]]
[[bs:Kristofor Kolumbo]]
[[ca:Cristòfor Colom]]
[[cs:Kryštof Kolumbus]]
[[cy:Christopher Columbus]]
[[da:Christoffer Columbus]]
[[de:Christoph Kolumbus]]
[[el:Χριστόφορος Κολόμβος]]
[[en:Christopher Columbus]]
[[eo:Kristoforo Kolumbo]]
[[es:Cristóbal Colón]]
[[et:Christoph Kolumbus]]
[[eu:Kristobal Kolon]]
[[fa:کریستف کلمب]]
[[fi:Kristoffer Kolumbus]]
[[fr:Christophe Colomb]]
[[ga:Criostóir Colambas]]
[[gd:Cristoforo Colombo]]
[[gl:Cristovo Colón]]
[[he:כריסטופר קולומבוס]]
[[hi:क्रिस्टोफ़र कोलम्बस]]
[[hr:Kristofor Kolumbo]]
[[hu:Kolumbusz Kristóf]]
[[ia:Christophoro Columbo]]
[[id:Christopher Columbus]]
[[io:Cristoforo Colombo]]
[[is:Kristófer Kólumbus]]
[[it:Cristoforo Colombo]]
[[ja:クリストファー・コロンブス]]
[[jv:Christopher Columbus]]
[[ka:ქრისტეფორე კოლუმბი]]
[[ko:크리스토퍼 콜럼버스]]
[[ku:Krîstof Kolomb]]
[[la:Christophorus Columbus]]
[[lij:Cristoforo Colombo]]
[[lt:Kristupas Kolumbas]]
[[lv:Kristofors Kolumbs]]
[[mk:Кристофер Колумбо]]
[[ms:Christopher Columbus]]
[[mt:Kristofru Kolombu]]
[[nah:Cristóbal Colón]]
[[nds:Christoph Kolumbus]]
[[nl:Christoffel Columbus]]
[[nn:Christofer Columbus]]
[[no:Christofer Columbus]]
[[oc:Cristòl Colomb]]
[[pag:Christopher Columbus]]
[[pl:Krzysztof Kolumb]]
[[pt:Cristóvão Colombo]]
[[qu:Cristobal Colon]]
[[ro:Cristofor Columb]]
[[ru:Колумб, Христофор]]
[[scn:Cristòfuru Culommu]]
[[sco:Christopher Columbus]]
[[sh:Kristofor Kolumbo]]
[[simple:Christopher Columbus]]
[[sk:Krištof Kolumbus]]
[[sl:Krištof Kolumb]]
[[sq:Cristoforo Colombo]]
[[sr:Кристифор Колумбо]]
[[su:Christopher Columbus]]
[[sv:Christofer Columbus]]
[[sw:Kristoforo Kolumbus]]
[[ta:கொலம்பஸ்]]
[[tg:Христофор Колумб]]
[[th:คริสโตเฟอร์ โคลัมบัส]]
[[tl:Christopher Columbus]]
[[tr:Kristof Kolomb]]
[[uk:Колумб Христофор]]
[[ur:کولمبس]]
[[vi:Cristoforo Colombo]]
[[yi:קריסטאפער קאלאמבוס]]
[[zh:克里斯托弗·哥伦布]]
[[zh-yue:哥倫布]]
