{{Atikel_op|Stolberger Platt}}
[[Beld:Cincinnati skyline.jpg|550px|right]]
'''Cincinnati''' es ön Stadt en dr Bundesstaat [[Ohio]] en d [[USA]]. Met ca. 330.000 Äwonner es öt d dreid jrüützde Stadt, di Ohio opzöbeehne had. En d jrüßer Jäjönd öm Cincinnati wonne sujar 2,1 Milliun Mänsche watt ävver och Lüüh metzälld, di en dö Staate [[Kentucky]] un [[Indiana]] bötreffd.

== Wo öt op d Kaad z vänge es ==
Cincinnati lid jönau do wo di 3 Staate Ohio, Indiana un Kentucky aneestüsse. Wä well, da kann zövoss no Kentucky jo, d [[Roebling Hängebröck]] vorbängd Cincinnati met dat op di anger Sii van dr Floss [[Ohio (Floss)|Ohio]] lijende [[Covington]].

== Jätt va vreuer ==
Cincinnati entstäng em Joohr 1788 als en van d ischde Städt en öt Nordwestjöbiid. Damols wooch öt ävver mä ö Soldatelajer. Als dr Miamikanal väädisch wood un Cincinnati an d Baahn ajöschlooße wood, jäng öt met öt Städtche bärchop. Öt woode mi un mi Lüüh, di dohä trocke. En di ischde Joohre läävde völl Amerikkaner en d Stadt. Öm 1850 ändernde sisch dat ävver. us [[Dütschland]] trocke mi un mi Lüüh dohen. Dat jäng ösu witt, dat bes zo 60 % van öt Volk dütschlandstämmich woch.

== Wo dr Naam herkütt ==
Cincinnati had singe Naam van Lucius Quinctius Cincinnatus, önö Soldat em alde Rom erhalde. Hä sold domet jöiirt wäde.


== Watt sisch azökikke luuhnt ==
Wä sisch öns Cincinnati akikke well, dä moss öns dörch d Ennestadt jo un sisch [[Tyler Davidson Fountain]], dr vreuere Fountane-Square, d Platsch met dr jruße Sprengbrunne akikke. Va do us es öt net witt bes no d Roebling Hängebröck. Ovvends had mo önö schünne Bleck op d Huchhüüser met dr 175 [[m]] huhö [[Carew Tower]] suwi öt [[Riverfront Stadium]] un d [[U.S. Bank Arena]]

== Jätt z lääse ==
* [http://www.cincinnatiusa.com/ Övver Cincinnati]

[[Saachjrupp: Cincinnati]]
[[Saachjrupp: Ohio]]

[[de:Cincinnati]]
