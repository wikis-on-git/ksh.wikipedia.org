En '''Daachkall''' iß bovve am Huuß un et [[Rään]]waßßer leuf vum Dach do erin,
un weed do hin jeleijdt,
wo mer et jään hann wėll.
Su leuv_et eijnem nit de Wäng_eraf.
Uß dä '''Kall''' leuf dat Wasser dann ewwens in en [[Rääntonn]],
odder in der [[Bach]].
Un wo mer su_jet nit hätt,
in de [[Sooht]],
odder tirek en e [[Fallruur|Rüühr]],
un vun do ėn der [[Kannahl]].

Die Kalle sin miehßtenß uß [[Zinkblesh]] jemaat oder uß [[Plastik (HT)|Plaßtik]],
jannz sellde uß sönß_jet.
Unn se sinn unjeväär uß, 
wie die Rüüere wo se rinnloufe,
der Läng lanß op Hallev opjeshnedde.
Unjeväär.
Wem_mer jenauer hinnluuert, da süüt mer, dat di Kannte noch jet schööner jemaat sin.
Rund, 
domed_et nidd_e_su leijch eß, 
sich draan wii_ze_donn,
un dat se stabiiler op ihr Läng sinn.

Mer kann [[Frikadelle (För ze Eßße)|Frikadelle]] drin kööle,
wiej_et et [[Trude Herr]] en däm Leed
„De Kall es verstupp“
besunge hätt.
Mer kann och drin drieße,
wiej_et dä [[Kallendrėßßer]] am [[Aldermaat]] ėn [[Köln|Kölle]] ėm Billd määt.
Fö_jewöönlish schmießen de [[Boum|Beum]] ihr wellke Blädder en der Winnt,
un dä Winnd_ess_esu jrooßhäzzish datt_e se wigger_vershenk,
un bei unß ėn de Kall versenk.
Besönders em Herbß,
wenn et schöön naaß eß un se joot klääve,
un och flöck jammelish weede,
deijt_e dat.

<!-- ======= -->
[[Category:Huuß]]
[[Category:Bou]]
<!-- ======= -->

[[de:Dachrinne]]
[[en:Rain gutter]]
[[fr:Gouttière (architecture)]]
[[it:Grondaia]]
[[ja:樋]]
[[nl:Dakgoot]]
[[pl:Rynna]]
[[pt:Algeroz]]
