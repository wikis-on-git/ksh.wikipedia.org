{{Watt ėßß datt|Dattum|}}
{{Atikkel_op|Kölsch|}}


Dat '''Datum''' noh_m Kalender deiht ene beshtemmpte [[Daach]] em [[Johr]] benänne, udder ene beshtemppte Daach övvohoup, wann nämmlijj_e Johr met em Dattum shtich.

Öm ene beshtemmpte Daach övvohoup ze beshtemme, bruch mer dat Johr, ene [[Moohnd (Kallender)|Moohnd]] un ene Daach en dämm Mohnd, wat zosamme en Dattum es. Jenoujenumme mööt mer och noch ene Oot dobei saare, weil de [[Zickzohne]] doför sorrje, dat nit övverall op der Ääd de Daare em sellve Momänt aanfange un ophüüre. Ußerhallev fu de Ääd betrick mer sesch fö jewöhnlesh op de Zickzon fun [[England]], jenou jenumme op de [[UTC (Zick)|UTC]].

Öm ene bestemmpte Daach em Johr ze bestemme, löht mer eijfach dat Johr fott em Dattum. Dat es dann entweder en enem Johr, wat mer alld weiß un nit alldemohle widerholle well, udder et es et Dattum fun enem Daach, dä alle Johre wider küt, wi sä [[Helleschoovendt]] om [[24.Dezämber]], dä es immer doh.

Dat Dattum noh_m [[Kalländo]] deiht mer en [[Dütschland]] dermiehtß noh dä Norm [[ISO 8601]] opjeschrevve, woh et dütsche [[Dattumsfommaat]] dren nidderjelaat eß.

Dat Woot „Dattum“ küt uss_em [[Latein (Shprooch)|Latein]]esche övver de [[Kanzlei'Shprooch]] op uns. Vun de [[römesche Zick]] fum [[Rhingland]], beß enn_et [[Meddelallder]] un donoh, do han se onger de [[Breefe]] un [[Uurkunde]] jeschrevve, zem Beishpell:
<span style="font-variant:small-caps">{{lang|la|datum [[Jebootsdaach|die nativitatis]] [[Zint Johann|S. Ioannis]] [[A.D. MCCCL]]}}</span> — „esu jejovve aam em [[Hillije Johannes]] singem [[Jebootsdaach]] em [[Johr 1350]].“ Dat letteijnesche [[Woot (Kalle)|Woot]] <span style="font-variant:small-caps">{{lang|la|dare}}</span>, dat bedück „jevve“ un äähnlesch, hät et [[Pachtizipp Pärfäkt em Passiv]] <span style="font-variant:small-caps">{{lang|la|datum}}</span>, dat heijß „jejovve“ un och „Jet, wat jejovve es“. Do wohr zwa jaanit et Dattum met jemeint, ävver wil dat Woot ėmmer für em Dattum shtundt&nbsp;…

Em Meddelallder hatte de Dääch ene Name, faß ėmmer fun enem [[Hėllesch|Hėllije]], un de Johre woodte eets noch nit jezallt, söndern op ene Vörfall betrokke, öm dä Jede jewoß hät, en Rejentschaff fun enen [[Beschoff]] udder [[Kaiser]] zem Bäjshpell, udder esu: „Op Johanni, dreij Johr noh dä ‚[[Mandränke|Jruße Manndränke]]‘ “. Eets mem [[Jrejorijaanesche Kalländo]] kohme bei uns Bezeichnonge mem Dattum op, wi mer se hück känne.

== Loor och ens hee ==

* de [[Kalender]] — wie de Dääch em [[Johr]] beshtemmp un faßjelaat wäde.
* et [[Julianėsche Dattum]] — wi me met de [[Zick]] en de [[Astronomie]] ömjeiht
* de [[Zickzon]]e en op de [[Ääd (Planneet)|Ääd]]
* de [[engaernazjonaale Dattumsjrenz]] — de [[Zickzon]] för et Dattum <!--
* [[Zeitrechnung]] (Chronologie), die zyklische sowie die lineare Strukturierung der [[Zeit]] -->

<!-- ======= -->
[[Kategorie:Kalländo]]
[[Kategorie:Zick]]
<!-- ======== -->

[[als:Kalenderdatum]]
[[cs:Datum]]
[[de:Kalenderdatum]]
[[en:Calendar date]]
[[eo:Dato]]
[[eu:Data]]
[[fi:Päiväys]]
[[fiu-vro:Kuupäiv]]
[[fr:Date]]
[[fy:Datum]]
[[io:Dato]]
[[ja:日付]]
[[jbo:detri]]
[[jv:Tanggal]]
[[lb:Datum]]
[[nl:Datum (dagtekening)]]
[[no:Dato]]
[[pl:Data]]
[[pt:Data]]
[[qu:Hayk'a ñiqin p'unchaw]]
[[ru:Календарная дата]]
[[simple:Calendar date]]
[[sk:Dátum]]
[[sl:Datum]]
[[sv:Datum]]
[[ta:திகதி]]
