{{Atikkel_op|Kölsch|Wrede oder Akademie}}
<br style="clear:both;" />
Em Huhdeutsche kenne mer zwei '''Diminutive''' (Verkleinerungsformen): -chen un -lein. Dat -lein jit et em Kölsche nit. Doför ha'mer zwei andere Suffixe. Müjjelich sin: '''-che''', '''-je''' un '''-elche'''. Diminutive wääde off jebruch, wa'mer [[Sympathie]] usdröcke well. 

==Aat un Oot vum Auslaut==
Wat för en [[Endung]] jenomme weed, hängk dovun av, wat för ene Auslaut dat [[Grundwort]] hät. Bei däm Auslaut weed ungerscheede zwesche dä [[Aat]] un däm [[Oot]]:

*Aat
**Plosive (wo dä [[Speimanes]] em [[Hännesje-Thiater]] aan ze stottere fängk)
*** (stimmlose Verschlusslaute)
*** (stimmhafte Verschlusslaute)
**Frikative
***(stimmlose Reibelaute)
***(stimmhafte Reibelaute)
**Nasale
**Liquida

*Oot
**Labiale (Lippenlaute)
**Dentale (Zahnlaute)
**Velare / Gutturale (Mundraumlaute)

==Rejele för de Suffixe==
===-che===
# noh stimmlose Plosive, die Labiale sin: '''p''' - Beispill: [[Dörpche]]
# noh stimmhafte Plosive, die Labiale sin: '''b''' - Beispill: [[Frembche]]
# noh stimmlose Plosive, die Dentale sin: '''t''' - Beispill: [[Hötche]]
# noh stimmhafte Plosive, die Dentale sin: '''d''' - Beispill: [[Pädche]]
# noh Nasale, die Labiale sin: '''m''' - Beispill: [[Fäddemche]]
# noh Nasale, die Dentale sin: '''n''' - Beispill: [[Höhnche]]
# noh Liquida, die Dentale sin: '''l''' - Beispill: [[Knöllche]]
# noh Liquida, die Gutturale sin: '''r''' - Beispill: [[Malörche]]
# noh Vokale - Beispill: [[Marieche]]

===-je===
# noh stimmlose Frikative, die Labiale sin: '''f''' - Beispill: [[Höffje]]
# noh stimmhafte Frikative, die Labiale sin: '''v''' - Beispill: [[Kälvje]]
# noh stimmlose Frikative, die Dentale sin: '''z''' - Beispill: [[Bützje]]
# noh stimmhafte Frikative, die Dentale sin: '''s''' - Beispill: [[Müsje]]

===-elche===
# noh stimmlose Plosive, die Gutturale sin: '''k''' - Beispill: [[Pünkelche]]
# noh stimmhafte Plosive, die Gutturale sin: '''g''' - Beispill: [[Röggelche]]
# noh stimmlose Frikative, die Gutturale sin: '''sch''' - Beispill: [[Jröschelche]] 
# noh stimmhafte Frikative, die Gutturale sin: '''ch''' - Beispill: [[Bäächelche]]
# noh Nasale, die Gutturale sin: '''ng''' - Beispill: [[Jüngelche]]

==usserdäm - durch Velarisierung zostand jekumme==
Velarisierung bedügg, dat [[Konsonante]] wie /r/, /l/ udder /n/ hingen em [[Raache]] un am [[Jaume]] attekuleet wääde. Bei de rheinische Velarisierung wääde [[Vokale]] jesängk. Zom Beispill: us /u/ weed /o/ ("Wurst" > "[[Woosch]]"). Un noch e Beispill för Konsonante: us /t/ weed /k/ ("Kraut" > "[[Kruck]]"). 
Em Zesammehang met de Velarisierung sprich mer och vum sekundäre k, ng un sch.

===.che===
# nom sekundäre '''k''' - Beispill: [[Krückche]]
# nom sekundäre '''ng''' - Beispill: [[Hängche]]

===.je===
# nom sekundäre '''sch''' - Beispill: [[Wööschje]]

[[Category:Kölsche Shprooch]]
<!-- ======= -->

[[af:Verkleiningswoord]]
[[ca:Diminutiu]]
[[cs:Zdrobnělina]]
[[de:Diminutiv]]
[[en:Diminutive]]
[[es:Diminutivo]]
[[fa:مصغر (دستور زبان)]]
[[fi:Deminutiivi]]
[[fr:Diminutif]]
[[gl:Diminutivo]]
[[ja:名前の短縮型]]
[[lt:Deminutyvas]]
[[nds:Diminutiv]]
[[nl:Verkleinwoord]]
[[no:Diminutiv]]
[[pl:Zdrobnienie]]
[[pt:Diminutivo]]
[[sk:Zdrobnenina]]
[[sv:Diminutiv]]
[[wa:Raptitixhante cawete]]
