{{Atikkel_op|Kölsch|}}
[[File:Zwäij bemm Diäsch Shpelle.]]

'''Diäsch''' es ene [[Shpocht]]. Et jidd_en zigg der frööje [[1990-er Johre]].

Hä hät en klëijne Äänleschkëijt met dem [[Deschdännėß]], weet ävver oohne [[Deschdennißschlääjer|Schlääjere]] jeshpellt. Mer shellt zo zwëijt, op ene [[Deschdennißplaat]] drop un drömeröm, un deiht der [[Prelk]], der [[Deschdennißball|Ball]] vum Diäsch, mem jannze [[Liev]] en Bewääjong hallde.

Et jit ene [[Verein]] för et Diäsch, der [[Dütsche Diäsch Verein|ddv]], un [[Dütsche Mëijßterschaff|Dütsche]], [[Europpamëijßterschaff|Europpa]]- un [[Wältmëijßterschaff]]te, un en [[Wëltrangleß]] vun de Diäsch-Shpeller, ävver koum vill Aktive ußerhallev vum nöödlijje un meddlere [[Wëßfaale]].

== Häkunnf ==

Dat Woot „Diäsch“ lëijdt sesh vom [[Wäßfäälesch (Shprooch)|Wäßfäälesch]] [[platt (Shproch)|platt]]e [[Woot (Kalle)|Woot]] för der [[Desch]] af.

Dat Shpell wood en [[Mönster (Wäßfaale)|Mönster]] em [[Mönsterland]] äfonge, un et eets aan Schulle un esu jeshpellt.

== Bejreffe ==
Et Diäsch kennt en paa shpezjëlle Bejreffe udder Name.

=== Prelk ===
Dä '''[[Prelk]]''' es dä Ball, met dämm dat Diäsch jeschpellt weed.

=== Handt ===
Mer kann '''[[Handt]]''' spelle. Handt bedügk dobëij etwa et sëlleve wi em Fooßball, vun de Fengershpetze beß aan de Schollder, ävver oohne de Schollder sëllevs. [[Händschohn]], [[Werrekzüsh]], un äähnlijje Saache sin verbodde, de Häng möße nackisch sin.

=== Knie ===
Wamm_er dä Prelk mem '''[[Knie]]''' spellt, dann es dat alles fun de Kneen opwääts, bes aan der Hengerschte eraan, miihts de Bovversigk vun-ennem Bëijn.

=== Kanteball ===
Mer kann dä Prelk vun de Sigg op die Kant vum Desch schlonn, dat dä schön scheif affshprengk. Dat nännt mer ene '''Kanteball'''. Dä moß mer vörher aankündijje, sönß jiddet [[Reß]].

=== Volley ===
'''Volley''' shpelle nännt mer wann dä Prelk vum ëijne Shpeller zom andere kütt, un dä andere dä oohne opzetitsche tiräk widder noh däm Eetzte en et Feld erövver shpellt.

=== Dehmöödije ===
Wann mer Volley shpellt, öm ene Ball em Shpell ze hallde, dä söns uß jewääse wöhr, allsu dä Punk verschengk, dä mer söns hätt maache künne, dann es dat '''Dehmöödijje'''.

==== Nüdesch-hann ====
Wä Jedehmöödesch es, un dann ene Pungk määt, dä hädd_et nüüdesch, säät mer.

=== Shpellbaa ===
Landt dä Prelk ööhnzwo — uußer op de Ääd — dann bliev hä '''shpellbaa'''. Also kam_mer en fun de Scheeselong, odder bei de Omma uß der Frisuur, un esu, wigger shpelle, sujaa vum Metshpeller kam_mer en sesch eronger plöcke.

=== Hundernem ===
Wat em Wääsch es, eröm litt un shtëiht, un sesch zigg_em Opschlaach nit bewääsch hät, shpellt met. Mer nënnd_et e '''Hundernem'''. Wann e Hundernem om Desch es, dann kann dat esujaa enne Volley maache, wann_t zopaß vum Prelk jetroffe woodt.

=== Öm de ===
Dat Shpell '''öm de''' ëntschëidt, wä et eets aanjitt.

=== Menzel ===
Ene Shpellshtand vun 5:5 Püngkscher hëijß '''Menzel'''. 

=== Föhrersching ===
Wä ene jöltijje Föhrersching förzëije kann, darref e Besje mieh
en Reschtung Föhre donn, wi sönß wann hä vum Andere Metschpeller äwesch weet.

=== Unklohr ===
Wann ene Scheedsreeschter nix kloores jesinn hät, odder, wat janß jewöhnlesh es, dat Shpell oohne Scheedsreeschter jeshpellt weed, wann sesch de Speller eins sen, dat jet nit klohr es, dann hät mer '''unkloore Verhältneße''' un ene Ballwääßel weed ohne Pungkte ze zälle noch ens neu opjeschlaare.

== Räjelle <ref name=diaeschregeln>http://www.diaesch.de/regeln.htm</ref> ==
Mer jevve hee nur de weschteschßte Räjelle widder, janz jenou kam_mer et op dä unge unger „[[#Qwelle|Qwelle]]“ jenannte Websigk nohlesse.

Jede Metshpeller hät ein Sigg vun dä Plaat, dämm sing Fëldt, dozwesche e Netz, woh kein Ball drunge dorsch paß, jraad wi bemm [[Deschdenniß]]. Mer soll dä [[Prelk]] esu op däm Andere sing Feld schlonn, dat dä en nit zeröck shpelle kann. Beim Doppelshpell sin op jede Sigg zwëij Shpeler, die zosammeshpelle donn.

Mer schleit dä Prelk. Föhre, aanpakke, drare, darf mer en nit.
Dobei kam_mer dä Prelk met allem shpelle, wat mer hät, em janze [[Liev]], un och esu öff, wi mer well, ävver mer darf nur ëijmol [[Handt]] spelle, bes dä Prelk widder beim andere Shpeller wohr.
Dat bedück, hä hät dat Feld un donoh ene Jääschner beröhrt.

Volley shelle es älaup, un mer kann sesch och doför op di Plaat sëze, odder övver et Nëz erövver jriife. Wann ene Ball shellbaa es, kam_mer_en och shpelle, un mer kann överall hen loufe, wo et einem jefällt, ußer bemm Aanjevve.

Ene Ball es uß, wann dä Prelk op de Ääd fällt odder noch deefer. Wann ene Ballwääßel am Ëng es, dann kritt eine Metshpeller ene Punk. Noh de eetste zwëij Punkte vun ene Patti shtëihd_et emmer 1:1, ejaal, wäm sing Pungkte et vörher jewääse woore. Kütt der eetzte Menzel en enem Spell, es donoh der Spellshtand 0:0, ävver nur ëijmol pro Spell.

Beim Aanjevve odder Opschlonn moß jede Metshpeller op „singe“ Sigk vun de Meddellinnisch vum Desch shtonn, donoh es dat nit mieh müdesch.
Aanjejovve weed äähnlesch wi bem [[Volleball]], dä Prelk weed jehallde, ejaal met wat un fun wämm, un dann dëijt mer en schlonn. Mer schlëihd_en zwëi Mool en et Nëtz, donoh

== Qwëlle ==
<references />

== Websigge ==
* http://www.diaesch.de/

{{DEFAULTSORT: Diasch}}
<!-- ======= -->
[[Category:Sport]]
[[Category:Ballspell]]
[[Category:Mönsterland]]
<!-- ======== -->
[[xxxx (Johr)|xxxx]]
