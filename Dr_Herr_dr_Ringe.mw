''Dr Herr dr Ringe'' is ene [[Fantasy]]-[[Roman]] vun de [[J. R. R. Tolkien]]. Dat eezte Band vun dem Booch, De Jefährten, erschien am 29. Juli 1954, Band 2 (De zweij Törm) am 11.11 im selve Johr. De Uhrzick es nit övverliefert. Bes dann och dr dritte Deejl, jenannt de Rückkehr vun dr [[Künning]], erus koom, hät et dann bis zum 20. Oktober 1955 jeduurt. Dennoch hät dr Tolkien darup bestande dat et sich beij demm Werk nit öm ne Trillojie handele däät.

== Wat passeet in demm Booch? ==

Die Böösher erzähle de Jeshishte vun demm eene Ring, dä de Macht övver singe Träjer aan sish rieße däät. De Jeshisht däät in ne usjadaachte Welt names Meddelääd spillen, aanjelehnt an et Meddelalder in Europa.

Vür ne lange Zick hät dä böse Herrscher Sauron einije Ringe aanjefäädisht, die hä der Völker in singe Welt schenke wullt. Dreij vun denne Ringe hät hä de Elbe jejovve, janz klure minsheähnlishe Wesen, die fass unshterblish wore, usser me däät se ömbringe. Nüng Ringe han de [[Minsh]]e bekumme, denne nix wishtijer is alls ihre eijene Macht. Schließlish an de [[Zwersh|Zwerje]] och no sibbe Ringe jekräät. De Zwerje wore plumpe Fijuren, die in ihre Höhle als Bershlück arbeijde dun. Wat all die Kreature ävver nit wusste wor, dat dr Sauron noch eene Ring aanjefertisht hät. Un diese Ring wor nur jeschaffe öm de andere zo kontrelliere un der ihre Träjer zo shwäshe. So kunnt dr Sauron in ne koote Zick janz Meddelääd unger singe Jewallt brenge. Ävver als am Eng schon allet voloore schien han sish de letzten Armeje vun Elbe und Minshe zosamme jedonn üm Sauron in ner letze Schlacht jäjeövver zo stonn. Mie odder winnijer dooch Zofall jelang et dann Isildur, ne Künning vun de Minshe, Sauron de Finger vun de Hand avzuschnigge un dr Ring jleish met. Doch anshtatt dä Ring nu kapott zo maache - immerhin woorer jo direkt am Shicksalsbersh, dem Ort wo dr Ring jemaat wood un zujleish dem eijnzije wo me denn zershtööre kann, hät hä dä Ring aan sish jenumme in de Hoffnung op Ruhm, Macht un ewijet Lääve. Doch dr Ring brachte Isildur shon ballt singe Duud, und versank in de Morast op de Jrond vun ne Fluss. So wor dä Ring mit dr Zick en Verjesseheijt geroode.

Einije Dousend Johr später sullt er övver diverse Ömwääje in de Häng vun demm Hobbit Frodo Büggels jelange. Weijl dr Sauron inzwische och wieder en jefäärlishe jeistige Kraff bekumme hät, ist allerhüüste Iesebahn, dr Ring zoröck no Mordor zum Schicksalsbersh zu draare un hen do in et Füür zo shmieße. De lange Reise eijmol vum eijne End vun Meddelääd zöm aandere Eng nemmp ihre Aanfang. Ensjesamp nüng jefährte maache sesh op dr Wääsh, vun denne nur de klüjste wesse, dat et eijjentlesh jar kinn Hoffnung jitt.
