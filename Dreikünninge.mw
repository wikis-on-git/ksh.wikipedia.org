{{Atikkel_op|Bönnsch|}}
[[Image:Stefan Lochner 003.jpg|250px|thumb|left|„De helije drei Könninge beim Aanbädde“,<br />[[Aldar|Altar]] em [[Kölner Dom]], [[Stefan Lochner]]]]
[[Image:Cologne_Dreikoenigsschrein_Koelner_Dom.jpg|250px|thumb|left|De [[Dreikönningsschring]] em [[Kölner Dom]]]]

Op '''Dreikönninge''' am [[6. Januar]], och [[Dreijkünningsdaach|Dreikönningsdaach]] jenannt, fiere de [[Christe]] en de [[Oßkirrsch|Oss-]] wie en de [[Wesskirch]] dat Huhfess von d'r Erscheinung vom Herr „[[Epiphanie]]“. An dämm Daach hann noh'm [[Evangelium]] vom [[Mattes|Matthäus]] drei Weise uss em Morjeland, griechisch Anatolië (''{{lang|gr|Μάγοι από ανατολών}}'', „Magoi apo anatolôn“), et [[Jesuskind]] besök un imm [[Weihrooch]], [[Jold]] un [[Mürre]] dajebraat, weil se nem Stään jefolesch wore, dä öwe Bethlehem stonn jebliwe eß. Dat [[Stäänzeiche]] däät noh ahle Prophezeihunge bedügge, dat dä neue Könning un [[Messias]] jeboore eß.

Ne ahle Brauch eß, dat zwesche [[Neujohr]] un '''Dreikönninge''' kleen Pänz, de [[Stäänsinger]], durch de Stroße trecke, für ärm Lück sammele, un öwe jede Huusdür met jeweihte [[Krick]] de Aanfangsbuchstabe von <span style="font-variant:small-caps">{{lang|la|Christus Mansionem Benedicat}}</span> ([[Christus]] [[Sähne|sään]] dat [[Huus]]) schriewe, für [[Joohr Zweidausendaach|Zweidausendaach]]: 20&nbsp;*&nbsp;C&nbsp;+&nbsp;M&nbsp;+&nbsp;B&nbsp;*&nbsp;08.

{{drunger}}

----

[[Image:Coat of arms of Cologne.svg|125px|thumb|right|[[Stadtwappe]] von [[Kölle]]]] 
Für [[Kölle]] eß de Dreikönningsdaach ne janz besonders huhe Fierdaach, weil en singe [[Stadtmuur]]e de Jebeine von de [[helije drei Könninge]] em [[Dreikönningsschring]] ruhe, öwe dämm de [[Kölner Dom]] jebaut wudde eß. De Dreikönninge sen für Kölle su wichtig, dat me suja ihr [[Kron]]e en et Stadtwappe opjenomme hätt. 

De Dreikönningsdaach eß en de mietste [[katholisch]]e un [[orthodox]]e Länder e'ne jesetzliche [[Fierdaach]], nur en [[Nordrhein-Wessfale]] wo se lië net, wat eijentlich e'ne jruße [[Skandal]] eß.

{{drunger}}

{{Dijaläk un bochshtabbeet
|de=Dreikönig
|bön=Dreikönninge
|ksh-wrede=Dreikünninge
}}
{{dronger}}{{dubbelaatikkel|[[Dreikünninge]] un [[Dreijkünningsdaach]] un [[Hillije drei Künninge]]}}
<!-- ======= -->
[[Category:Daach]]
<!-- ======= -->
