[[Image:Stefan Lochner 003.jpg|300px|thumb|left|"De helije drei Könninge beim Aanbädde",<br />Altar em Kölner Dom, [[Stefan Lochner]]]] 

Am '''Dreikönningsdaach''', 6. Januar, fiere de Christe en de Oss- wie en de Wesskirch dat Huhfess von d'r Erscheinung vom Herr "Epiphani". An dämm Daach hann noh'm [[Evangelium]] vom [[Mattes|Matthäus]] drei Weise uss em Morjeland, griechisch Anatolië (Μάγοι από ανατολών, "Magoi apo anatolôn"), et Jesuskind besök un imm Weihrooch, Jold un Mürre dajebraat, weil se nem Stään jefolesch wore, dä öwe Bethlehem stonn jebliwe eß. Dat [[Stäänzeiche]] däät noh ahle Prophezeihunge bedügge, dat dä neue Könning un Messias jeboore eß.

Ne ahle Brauch eß, dat zwesche Neujohr un Dreikönninge kleen Pänz, de [[Stäänsinger]], durch de Stroße trecke, für ärm Lück sammele, un öwe jede Huusdür met jeweihte [[Krick]] de Aanfangsbuchstabe von "CHRISTUS MANSIONEM BENEDICAT" (Christus sään dat Huus) schriewe, für Zweidausendaach 20 * C + M + B * 08.   

[[Image:Cologne_Dreikoenigsschrein_Koelner_Dom.jpg|thumb|left|De Dreikönningsschring em Kölner Dom]]
[[Image:Coat of arms of Cologne.svg|120px|thumb|right|Stadtwappe von Kölle]] 
Für Kölle eß de Dreikönningsdaach ne janz besonders huhe Fierdaach, weil en singe Stadtmuure de Jebeine von de helije drei Könninge em [[Dreikönningsschring]] ruhe, öwer dämm de [[Kölner Dom]] jebaut wudde eß. De Dreikönninge sen für Kölle su wichtig, dat me suja ihr Krone en et Stadtwappe opjenomme hätt. 

De Dreikönningsdaach eß en de mietste katholische un orthodoxe Länder e'ne jesetzliche Fierdaach, nur en Nordrhein-Wessfale wo se lië net, wat eijentlich e'ne jruße Skandal eß.
