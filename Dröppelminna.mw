[[Image:Droeppelminna.jpg|thumb|240px|<!-- Dickbauchige zinnerne Kaffeekanne mit drei Füßen, später mit einem Fuß, und Zapfhahn--> En Dröppelmina med drej Fööß]]

En '''Dröppelminna''' iß en beshtemmpte Aat [[Kaffekann]].
Se es_uß [[Zinn]] jemaat, se hädt_ene decke runde Buch, es no ovve zo mießtenß jet schmaler, jewöönlish met runde Jriffe fö_aanzepacke, dat mer sisch de Finger nit draan verbrennt, di weet nämmlish hejß. Ovve kam_mer se opmaache.
Ungendrunger sin drei Fööß noh de Sigge, dat se jot stonn kann; bei neuere Modelle och enß bloos_ejner meddsendrunger.
Unge aan der Sick hät se ne klejne [[Krane]], do zapp mer sisch dä [[Kaffee]] erußß.

En dä decke Buch kütt näämlish [[hejß Waßßer]] un [[Kaffemähl]] erin, dat jitt also Kaffee, wä_mer_et lang jenoch stonn jelooße hätt un dä Kaffee jetrokke eß.

Un weil di do drin blieve bes me di Dröppelminna spöhlt, dunn di jemohlene [[Kaffebunne]] immer widder dat Krämshe verstuppe, beß dadd_et bloß noch dröppelt.
Dat is eine Jrunt woröm di Dröppelminna esu hejß.
Ußßerdämm süht se nattüülijj_esu nett un rund uß wie en [[Minna (Minsch)|Minna]], 
wie mer föe_su_e leev [[Mammsell]]sche och säät.

Se weet em Berjische jään jebruch, un do bovven saren Die och enz '''Dröppelmina''' dofür.

Offizijell leuf dat unger '''Kranenkaffeekann''' wäjen däm klejne Zappes. 

Hückzedach weed se och nit mieh dröppele mößße, mer deiht hügg_ene [[Fillterpapier|Fillter]] erin un dann verstopp do esu schnell nix.

Die Form vun dä Kann eß uß [[Holland]] inn_et Bärjische jekumme.
Zigk_dämm dat [[Kaffedrinnke]]_ėm [[nünnxeente Johrhundert]] widder jet mieh usuß wood, 
weil_et och billijer jewoode_woo,
eß die Kaffekann oder ävens de Dröppelminna mieh en der Meddelpunnk vunn_enem jedeckte Desch jeröck.
Se weed och de „Künnijinn vun de [[Bärjishe Kaffetafel]]“ jenannt, 
wenn se do esu feßßlijj_övver Saaneschüßßele un [[Waffel]]e luuhrt
wo se zwesche_der [[Milsch]] unnem [[Zuckerpöttche]] stejht,
ömringk un vun de [[Kaffetaßß]]e un [[Teller]]e wie_emen klejne Hoofstaat.

== Websigge ==
* [http://www.droeppelmina.de/ Mieh övver de Dröppelmina] (''op [[Deutsch (Shprooch)|Deutsch]]'')



<!-- ======= -->
[[Category:Kösch]]
[[Category:Bärjisch Landt]]
[[Category:För op der Desch]]
[[Category:Dialekk Ußdrock:Berjisch]]
<!-- ======= -->
[[de:Dröppelminna]]
[[nds:Dröppelminna]]
