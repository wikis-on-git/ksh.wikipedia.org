[[Beld:Wappen der Stadt Düren.svg|thumb|150px|Et Wappe va Düere]]
'''Düere''', '''Dürre''', ov '''Düre''', is jet schwier ze beschrieve. Et leesch zwesche [[Kölle]] un [[Oche (Shtadt)|Oche]] aan de [[Rur]] un hät öm die 93&nbsp;000 Innwohner.
De Minsche in Düere singe, danze un laache jähn. Eben [[Fastelovend]].

Mer han he keene jroße Fussballclub (am ierschte noch dä [[GFC Düren 09]] uss [[Jüzzenich]]), dröm simme all Kölle, Jladbach oda Ooche Fans.
Uße [[Volleyball]]verein [[Evivo Düren]] spillt met Jlöck in dä ierste Bondesliga.
[[Toni Schumacher]] küttt uch us Düere.

Deet sich dat jemals ens eener durchlesse, dem soll jesacht sinn, dat Düere in jedem Fall ene Besuch Wert is. Is ja uch nit su wigg entfernt vam Rest dä Welt. 

Wenma jrad ens en dä Jejend ess, künnt mer sich jo ens frore, ob mer sich in Düre nit och jet aaluure künnt. Mer han do:
* Et [[Leopold-Hoesch-Museum]]: En schön Museum, jebaut em Jurendstiel met Jemälde, Skulpture un aff un zo ens Installazione. Et jeht vum nünxehnte Johrhundet bes zo de modernste Saache, se han vill vum [[Expressionismus|Expressjonismus]] un dä neuje Sachlischkeet, usserdäm vill vun [[Heinrich Maria Davringhausen]], vun däm dat Museum dä Nohloss hät.
* Et [[Papiermuseum (Düre)|Papiermuseum]] en däm mer sinn kann wie de Lüüd domols Papier jemaaht han, wie mer et hück mäht un wat für'n Tradizion dat Papiermaache en Düre un de Vüüreifel hät.
Alle zwei Johr maache die zwej Museje en spezielle Kunzausstellung, de Biennale "PaperArt", wo de  neueste Papierkunz jezeech weed.
* Em Sommer, normalerwies de letzte Wooch em Juli, jiddet en jrußes Fess in Düre, de [[Annakirmes]]. Dat ess de jrößte Kermes links vum Rhing in Deutschland.     

in diesem Sinne: Düren? Muss man spüren!!!

== Düre ==
<small>''Enne Bëĳdrach fun'' 
80.138.51.134
''op'' http://wikoelsch.dergruenepunk.de/index.php/Düre 
''fum  [[26. Sep]] [[Joohr 2006|2006]] öm 19:51 Uer''
:</small>

Düre es en Stadt an dr Rur. Seij is bekannt für de Papierfabricke und usserdem wore he ens Fordwerke, hück hät do Visteon e Werk.
Dä Bürjermeester vun Düüre is dä Paul Larue vun dä CDU, im Krieshuus hät och der Landrat Spelthahn singe Sitz.
Em Kreesch is vell von Düre kapott gejange, ävver et jit noch e paar schön Ströößche.
En Düüre es immer jet loss: Et jitt enne Wochemaat und jede Menge angere Verjnöjungsmöglischkeete. Em Sommer is de jruße Annakirmes met Attraktione us janz Deutschland, usserdem jet et enne Ääpelsmaat, enne Biermaat, e "Jazzfestival", et widd Fastelovend jefiehrt, e Stadtfest, Maimaat, Weihnachtsmaat - kuurt, reschtich ruhisch es et nie.
Wä jet jehobene Unterhaltung söökt, fingt die im Huus dä Stadt un in der neujebaute Arena, wo uch die Evivo, dä Volleyballvering, spellt.
En Düre jet et en janze Reih Zeidunge, jede Daach kritt mr de Dürener Zeidung un de Dürner Nochrischte. Et Radioprojamm Radio Rur deet us dä ahle Pleußmüll sende.

<small>''Dä Bëĳdrach fun'' 
80.138.51.134
''op'' http://wikoelsch.dergruenepunk.de/index.php/Düre 
''fum  [[26. Sep]] [[Joohr 2006|2006]] öm 19:51 Uer''
''eß hee am_Ëng.''</small>

== Bildsche ==

Fotos von [http://www.kwiat.org/ Andreas Kwiatkowski]

* [http://www.flickr.com/photos/kwiat/184315574/ Rathaus]
* [http://www.flickr.com/photos/kwiat/342313971/ Bismarck-Denkmal]
* [http://www.flickr.com/photos/kwiat/169678792/ Park]
* [http://www.flickr.com/photos/kwiat/184315777/ Straßenzug]
* [http://www.flickr.com/photos/kwiat/169690977/ Annakirmes]

{{Navvi Shtädt Kr Düere}}

{{DEFAULTSORT:Dure}}
<!-- ======= -->
[[Saachjrupp:Shtadt]]
[[Saachjrupp:Düere| ]]
[[Category:Kreijß Düere]]
[[Saachjrupp:Rhingland]]
[[Saachjrupp:Noodrhing-Weßßfaale]]
[[Saachjrupp:Rur]]
<!-- ======== -->

{{Link GA|de}}

[[da:Düren]]
[[de:Düren]]
[[en:Düren]]
[[eo:Düren]]
[[et:Düren]]
[[fi:Düren]]
[[fr:Düren]]
[[it:Düren]]
[[kk:Дюрен]]
[[nl:Düren (stad)]]
[[nn:Düren]]
[[no:Düren]]
[[pl:Düren]]
[[pt:Düren]]
[[ro:Düren (oraș)]]
[[ru:Дюрен]]
[[simple:Düren]]
[[sv:Düren]]
[[vo:Düren]]
[[war:Düren]]
[[zh:迪伦]]
