{{Atikel_op|Stolberger Platt}}
'''Erich Hermann Bauer'''[http://www.holocaust-lestweforget.com/images/thecamps/bauer.jpg] (* 26. Määz 1900 ä [[Berlin]]; † 4. Februar 1980 och ä Berlin) woch önö vorurdeelde [[Dütschland|dütsche]] Kreschsvorbrächer, dä em [[Vornichtungslajer Sobibór]] tösche 1942 un 1943 vöör d Vorjasung van Tusende Jevangene zoständich wor. 1950 wood hä zm Duud vorurdeelt.

== Si Lääve vöör dr Zweide Weltkresch ==
Erich Hermann Bauer wood als [[Kengk]] van önö Astricher ä Berlin jeboore. No sing [[Jrondschüll|Schöllzitt]] vorsoot hä Driiher z wäde, ävver dr [[Ischde Weltkresch]] koom do tösche. Hä kämpfde ä [[Frankreich]] un jeroonde ä Jevangeschaff. 1923 schaffde hä öt, als LKW-Vahrer ön Ställ z vänge, wääßelde 1933 no d [[Tram]], wo hä als Kontrollör werkde. Zo di Zitt troon hä d [[SA]] beij un wood Metjlett van d [[NSDAP]].

== Bauer em Zweide Weltkresch ==
1940 werkde hä beij d [[Aktiun T4]] met un vohr dr [[Jaßwarel]], ä däm Kranke vorjaßd wode. No ön Zitt steechde hä zm Vorantwortliche vöör öt Vorjase op. Su vorzalld hä va sing ischde Vorjasungsaktiun: “Önö Schluch vorbong d Aavjase van öt Auto met dat Steehüssje van öt Spital. Ö paar Mänsche wode en dat Zemmer jesperrt un ich han dr Motor äjeschald. D Lüüh wore no 8 Minütte duud.“ 

Am Äng van d Aktiun T4 scheckde mo häm em Joohr 1942 no [[Lublin]]. No ö paar Daach wood hä en öt [[Vornichtungslajer Sobibór]] aavkommandeerd, wo hä zm [[Oberscharvührer]] ernannd wood. Hä, dä als Spetznaam ''Jaßmeester'' övv ''Bademeester'' jenannd wood, vorjaßde Tusende [[Jüddedom|Jüdde]] un kämpfde beij dr [[Opstand va Sobibór]] jäje d Jevangene.

Züje vorzallte, dat Bauer net mä Vreud dora hod, d Jüdde met d Peitsch z schlaare un aav un zo je no sing Senn ö paar z erschösse. Hä hätzde och jäähr önö Hond, dä ''Barry'' hosch op [[Mänsch]]e, wobeij dä jruuße Stöcker Vlesch us di Persune bess. Dobeij benotzde Bauer dä Satz „Mensch, pack dr Hond!“ Op dä Satz hen laad dat Deer los un Bauer hod Spass.

Am Äng van öt Lajer wood hä z iich no Lublin, dann no [[Triest]] vorsatze, wo hä em Rahme van d [[Sonderabteilung Einsatz R]] werkde. 

== Bauer no dr Zweide Weltkresch ==
Als dr [[Zweide Weltkresch]] vorbeij woch, schnappde d [[Amiland|Amerikaner]] dä sich ä [[Kärnten]] vorstoche [[Mann]]. Hä loch un vorzalld net, watt hä em Kresch vorbroche hod. [[Samuel Lerer]] un [[Estera Raab]], di öt Lajer va [[Sobibór]] övverläävd hodde, erkannde häm ävver, su dat Bauer 1949 wärm en dr Knast lande.

Bauer wood am 8. Mai 1950 zm Duud vorurdeeld, watt ävver en d [[Bundesrepublik Dütschland]] net mi zolässich woch, su dat us di Stroof önö lävenslang wood. Em Joohr 1980 storv Bauer em Jevängnis ä Berlin.

[[Saachjrupp:Holocaus]]
[[Saachjrupp:Vornichtungslajer Sobibór]]
[[Saachjrupp:Mann]]

[[de:Erich Hermann Bauer]]
[[en:Erich Bauer]]
[[it:Erich Bauer]]
[[ja:ヘルマン・エーリヒ・バウアー]]
[[pl:Hermann Erich Bauer]]
