'''Eurode'''
essene Aat Shtadt,
symbolėsch zesammejesaz uß
* [[Hächzoreroth]] en [[Deutschland]]_em [[Kriiß Ooche]] en [[Döütschlanndt|Döütschlannd]]_un
* [[Kirchroa]] en de [[Nederläng]]_en Söd_[[Lėmbůrrsh (Provinß, Neederläng)|Limborresh]] en [[Nederläng|Hollanndt]].
Dad_eß de eezte [[Europa-Shtadt]].

'''Kirchroa''' heis_op [[deutsch (Shprooch)|deutsch]] ''{{lang|de|Kirchrath}}'',
op [[neederlängsch (Shprooch)|neederlängsch]] ''{{lang|nl|Kerkrade}}'',
unn_op [[limmbůrjėsch (Shprooch)|limmbůrjėsch]] te ''{{lang|li|Kèrkrao}}''.  
Dat hüüort on_noch bëijm Zwëkfobandt [[Parkstad Limburg]] do_bëij,
un litt en_de [[Euregio Maas-Rhein]].

'''Hächzoreroth''' heis_op [[neederlängsch (Shprooch)|neederlängsch]] ''{{lang|nl|'s-Hertogenrade}}'' un op
[[deutsch (Shprooch)|deutsch]] ''{{lang|de|Herzogenrath}}'',
op [[limmbůrjėsch (Shprooch)|limmbůrjėsch]] ''{{lang|li|Hertserao}}''.
Et hüüot bëij de [[Städteregion Aachen|StädteRegion Aachen]],
en do [[Lanndschaffßfobanndt Rhinglandt]],
un lėdd_en_de [[Euregio Maas-Rhein]].

Zig dämm [[12. Joohunndot|zwöllefte Johongot]] wooche di zwëij ëijn [[Shtadt]],
bess_em [[Joohr 1815]] de Jränz zwesche se jelaat wood.
Dä Quatsch woo dä Ääntß vum [[Wiener Kongjrëß]] vun 1815.
Do_bëij koohm de [[Burrsh Rode]] mem [[Hächzoch]] noh Döütschlandt_ße lijje,
de [[Afdëij Rolduc]] med_de [[Kerresh]] en de Nederläng.
Do fun kumme wall och de naame her,
di di Dëijle dann krääte.
Ävver op bëijde Sigge fun de neuje Jränß schwaadt mer de sellve Shprooch,
en [[rėpůarėsch (Shprooch)|rėpůarėsch]],
do wunne de_sëlleve Famillije,
fiert mer do [[Faßteleer]] op de sellve, ëijen Aat — med: „Roda Alaaf!“

'''Roda''' oddo '''Rode''' eß Dëijl vun däm Name,
schliißlėsch nannt_mer di jannze Jääjndt övver Joohonndotte: „et Land van Rode“ of: „et Land van 's Hertogen Rode“ onger em „[[Land van Euvermaas]]“. 
Winnishßtenß av_em [[Joohr 1104]] bėkannd_eß de [[Burrsh Rode]],
hügg_en Hächzoreroth;
un och dä „[[Schötz fun Rode]]“ eß alls_enne Hëld_beß hück en de Köpp, un lebëndėsh jeblevve.

Europa es dä anndere Nomens_Dëijl, kloo,
wëijl_me_de hoffnong hätt,
datt dat Jedrißße med_dä Jränß med [[Europäish Unjon|Europa]] enß bahl förbëij sinn weed.

Doll eß, di hann do en Shtrooß, di hëijs_och ußjeräshned_de „Nöü_Shtroohß“,
op [[deutsch (Shprooch)|deutsch]] ''{{lang|de|Neustraße}}'',
op [[neederlängsch (Shprooch)|neederlängsch]] de ''{{lang|nl|Nieuwstraat}}''<!--,
unn_op [[limmbůrjėsch (Shprooch)|]] te ''{{lang|li|wessemernonit}}''-->,
do löüf de Jränß jenou_en_de_medde_fun.
De ëijn Sigk eß en Lėmmbůrresh,
de anndo en Döütschlanndt.
Wėijl_de Schėlldo en Hollandt bellijo senn,
han se de Schelldo fun do jeholldt,
un och de [[Buß_Hüüsje]] sen holländėsch,
noh_dämm do de [[Buß]]ße fun de [[ASEAG]] faare.
öm [[Joohr 2000|2000]] eröm,
wood_et Eurode-Business-Center jeboud,
eh [[Huuß]],
wadd_am_Ëng_fun_dä Shtroohß jäds_och jenou övver de Jränß shtëijdt.
De Pollizëij es do och dren enjetrokke.

Dä zosammeschloß jidd_et zigg_em [[Joohr 1991]].
M'r ärrbëijdt zosamme obb_en ökkonoomėsche Aat en de Weetschavv_un en de kultuur un en sozjaale saache.
Zigg_em [[Joohr 1998]] jidd_et on_noch dä [[Openbaar Lichaam Eurode]],
enne Rood uß bėijde Jemäijnde wo sesh de bėijde Börrjo_Meeijstore em Fürsez afwääßßelle důnn.

Hoffe mer_enz,
dat dat Bëijspell fun Eurode wörreklesh hellef,
dat de Jränß widdo uß de Köpp un de Häzze fun de Lück foschwėndt.


== Websigge ==

*[http://www.eurode.nl/ Websigge vin Eurode] (op [[neederlängsch (Shprooch)|neederlängsch]], [[deutsch (Shprooch)|deutsch]], [[englisch (Shprooch)|englisch]])

<!-- ======= -->
[[Katejori:Shtadt]]
[[Katejori:Neederläng]]
[[Katejori:Lėmbůrrsh (Provinß, Neederläng)]]
[[Katejori:Noodrhing-Wëßßfaale]]
[[Katejori:Kirchroa]]
[[Katejori:Herzorenroot]]
<!-- ======= -->
[[de:Eurode]]
[[li:Eurode]]
[[nl:Eurode]]
