{{Atikkel_op|Kölsch||}}


Dä Bejreff '''Eurosklerose''' bruche manshe för de
Zick vun_etva [[1873|73]] beß [[1986|86]] en de 
[[Europa_Pollittik]] vun de [[Europäische Wirtschaftsgemeinschaft|EWG]]-[[Staate]] ungerennejn,
dat woore domols [[Deutshland]], [[Frankreish]], [[Italije]], [[Belljie]], de [[Nėderläng]], [[Luxembursh]], [[Jruußbritannje|Jruußbrėtannje (alsu Änglant)]], [[Irrlant]] un [[Däänemark]], [[Jriishelant]] kohm [[1981|81]] offizjäll dozoo.
Betoont weede sull domet, dat nix esu rääsh wigger jing. De ejnzellne Shtaate han sijj_ene Deijl prakktish veraffsheed vun dämm wat se enß jemeijnsaam beshloßße hatte an Visjoone un Plän. Keijner vullt fun de Rääshte un_em Eijnfluss_em eijene land aan de EWG jet affjevve.

* Weetschafflich schlappe Brangjje unn Jääjende wuute vun de eijnzellne Staate met [[Supvänzjon]]e un och söns jepäppeld un ungerstözz. Dat woo jääje de Veäjnbarunge övver do [[Wättbewerep]] in de EWG.
* Se han nix dofüür jedonn, dat enne [[freje Waareferkeer]] opkomme kunnt. Em Jääjedejl, full fon_der Ejfersuch han de Bürrokraate nazjonaale Füüshriffte su bewerk dat se schlääsh bes_övverhoup nit zosammejinge, öm domet fö_t Ußlannt mööshlisht schwiirish un ööhndlish düür ze maache, dem Ėnnlannd ie Waare anzebedde.
* Dä, wi se_t nannte, jemejnsame [[Agraamarkt]], wood esu joot wi draanjejovve. De Staate han de ejene [[Lanndweetschaff]] jeholləve, ann_de [[EWG-Binnenjränz|Jränse]] han se versöök, vun_staaz_wääje de ungerschiidlishe Prejse zwesche de EWG-Metjliizlännde_ußzejliishe. Dobeij han se no versöök, aan de ungershidlijje [[Norm]]e un süsteeme för der Handel un et Fekoufe faßß_ze_hallde, un se wi uß frak no_mieh ussenannder zo bränge.


<!-- ======= -->
[[Category:Europa]]
[[Category:EWG]]
[[Category:Politik]]
<!-- ======= -->
<!-- ======== -->
[[de:Eurosklerose]]
[[en:Eurosclerosis]]
