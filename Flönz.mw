'''Flönz''' iss en kölsche [[Woosch]]. 

Et iss jet ähnlishet wie de [[Blotwoosch]] unn weed och uss Bloot unn Würfelscher vumm Suuspäck jemaat. Äwwer Flönz weed jekoch unn Blotwoosch jeräuschat. Unn deswäjje sinn de Flönz wabbelisch unn dä Blotwoosch bleev och in dä Pann stief wie enn Kummelejoonskääz. 

Fröher woore Flönz de billishste Wooschstätzja, alsuh allet möschlishe nit nur Blotwoosch. Äwwä mit dä Zick hätt ma Flönz för de billje Blotwoosch jesaat. Unn hück weejß kuhm ejner watt dä Ungerschied iss zwesche Flönz und Blotwoosch. 

Flönz ka_ma esse als [[Kölsche Kaviar]] oda jebroode met [[Himmel unn Ääd]]. Dazu drenk ma en [[Kölsch (För ze Drinke)|Kölsch]], nomaal. 

== Luur orr_enß unger ==
* [[Saar enz „Flönz“]] un [[Kölsche Kaviar]]

== Websigge ==

[http://www.himperich.de/content/floenz.htm Jeschischte vunn dä Flönz]

{{Eßße & Drinke}}
<!-- ======= -->
[[Category:Foder]]
[[Category:Kölsch]]
[[Category:Woosch]]
<!-- ======= -->
