{{Atikel_op|Stolberger Platt}}
[[Beld:Nudism.jpg|miniatur|350px|An önö FKK-Strand]]
Onger '''Freikörperkultur''', och '''FKK''' jenannd, vorstehd mo d [[Nacktheed]] ä Jemeinschaff, di sich meeßd en d Natuur aavspelld. Jrond es d [[Vreud]] dora, sich en d [[Natuur]] opzehalde suwi d Vreud an öt Nakße, dat ävver nüüß met [[Poppe|Sex]] z do had. 

== Watt vöör ön Ästellung vorstechd sich hänge Freikörperkultur? ==
Beij d Freikörperkultur vorsteht mo singe nakße Liiv als jätt normales, vöör dat mo sich net z [[Schamhaftichkeet|schaame]] brud. Dä had nüüß met ö Bedörfnes no Sex z do. Dobeij had z. B. dr Besöck en ön [[Sauna]] und at Zösammesetze van schweeßende, nakße Mänsche winnich met FKK z do. Dä es he mä ö Meddel zm zweck. FKK es nüdich un öt jeet net angich.

En d ischde Joohre van dr FKK existeerde zwei Jedanke, wovör mo [[Nudist]], dat ö anger Wood vöör FKK-Vrönd es, wäde solld. Di enn Richtung woohl dorop häwiise, dat alle [[Mänsch]]e jlich send un di anger laad Wäät dorop, z zeeje, dat mo dodörch önö stärke Kell wäde kann. [[Lüüh]], di Nudiste send, öm nöder an d Natuur z see un dobeij Vreud an d Nacktheed z ha, joov öt koom. 

Öt zeechde sich, dat öt Ongerscheede beij Naturiste en d [[Religiun]] joov. So hodde völl mi [[Ävangelisch]]e Vreud am FKK als [[Kattolisch]]e. Dozo koom dat politisch ongerscheedlich Denkende övver Nudismus op vorschiidene Ar tun Wiiß daate. 

=== Jätt va vreuer ===
Em 18. Jahrhondöt hodde d normal Mänsche op öt Land meeßd kenn [[Büdd]] övv ön [[Dusch]]. Sö baade [[Nacktheed|nakß]] ä Seee un [[Pötz]]e. Dobeij baade ävver [[Mann|Männer]] un [[Vrau]]e net zösamme. Dat leev zo ongerschiidliche Zitte aav övv d Bademöjelichkeete wore súwitt jetrennt, dat känne ö [[Oohr|Öjelche]] op öt ange [[Jeschlecht]] werpe kutt. Am Äng vam 18. Jahrondöt ändernde sich dat. Sich nakß drusse opzöhalde jehood sich net. Ön Ussnahm stald [[Skandinavie]] do, wo öt [[Nakßbade]] ni en önö schläte Roff jeroone es.

Ändere däng sich dat Ängß 19., Aavang 20. Jahrhondöt. En d [[Dütschland|dütsche]] Stadt [[Äßße (Shtadt)|Essen]] entstäng der ischde FKK-Vorein un öm 1900 krääte d [[Berlin|Berliner]] Spass an öt sujenannde Schwede-Bade. Ävver at ö paar Joohr vörhen hod mo dat Bade en d Öffentlichkeet vorboone. Öt weersproch dem watt sich scheckde.

1920 maade dr ischde FKK-Strand op d Insel [[Sylt]] op ävver 1931 vorboon mo dat wärm usserhalb van öt aavjesperrde Jelände van önö Vorein. 1932 wood öt janz vorboone. Wat vreuer FKK-Voreine wore, dat woode dann „Vereine für Leibeszucht“, ä di am Äng van d [[Weimarer Republik]] öm d 100.000 Lüüh orjaniseerd wore.

1942 wood dat Vorbot, nakß z bade opjehovve, suwitt kenn angere Persune dobeij jestürd wode.

[[Beld:Nude picnic 2.jpg|miniatur|250px|right|Jrille beij FKK-Vrönde]]
No dr [[Zweide Weltkresch]] entwäggelde sich met d [[Deutsche Demokratische Republik|DDR]] ö Land, dat FKK zoleed un däm koom Schranke satz. A d [[Ostsee]], a Seee un völl anger Platsche dorfe d Lüüh nakß bade. Dat ongerscheed sich siihr van d [[Dütschland|Bundesrepublek Dütschland]], wo dat zwar och möjelich ävver völl mi äjeschränkd woch. En d DDR noom FKK en dat Örtche [[Ahrenshoop]] singe Aavang. Do hodde sich Schriiver, Politiker un Schauspeller ö Äckche jesoot, wo sö nakß bade dorfe. Dat joov ävver no ön Zitt Kniiß tösche Naturiste un di Lüüh, di mä ajetrocke schwemme jönt. Dorophen vorboon Ahrenshoop dr FKK. D FKK-Vrönde leete sich dat ävver net jevalle un kott dono erlaubde Ahrenshoop FKK wärm. Ävver och dat jäng net ohne Stritt aav un 1954 vorboon d Rejiirung van d DDR FKK an d janze Köste van d Ostsee. Dat braad nun öt janze Volk op d Palm un 1956 hoff mo dat Verboot wärm op.

Medde van d 1960er Joohre steech d Zaahl van d Naturiste ä West-Dütschland mi un mi. Dozo droch beij, dat en d Ziidunge völl dorövver jeschrevve wood. Urlaubsziile wi [[Jugoslawie]] un [[Frankreich]] ävver och d dütsche Insel Sylt boone FKK-Urlaub a. Di Dütsche, di zo di Zitt no dr Kresch Spaß am Reise krääte, notzde di Möjelichkeet un vorzallte döheem dovan. Zo di Zitt entwäggelnde sich ä Dütschland dörch di [[68-er Bewejung]] ön neu Ästellung zo d Nacktheed.

1980 entstäng met dr FKK em [[Englische Jaade]] ä [[Münche]] d ischde Ställ ä Dütschland, wo Nudiste en ön Stadt en ö net aavjesperrt Jebiit nakß örömloufe kutte. Z iich ongernomme d Polisse zwar jätt dojäje ävver no en Zitt joove sö öt op un leete d Lüüh jewääde. FKK wood van öt Amt möjelich jemaad. Anger Platsche koome dozo. Su stäng Berlin met sing Badeseee ä nüüß d Münchener no.

Je leeter öt wood, nakß öröm z loufe, je winnijer Lüüh jehoote FKK-Voreine a. Di Zaahl va Mänsche, di sich dönö aschlosse, sank va 150.000 op öm d 60.000 am Äng van d 90er Joohre.

== FKK hüü z Daachs ==
[[Beld:Nudismo en fuerteventura (224739912).jpg|miniatur|250px|left|FKK-Strand ä Spanie]]
Kikkt mo sich an d Stränd öm, dann vällt op, dat hüü z Daach völl mi [[Lüüh]] nakß am [[Strand]] send als mo erwaad. Nacktheed jehüüd zo öt Lääve em Weste un mo nämmd a, dat öm d 7 Milliun Mänsche nakß bade.

Nävver d „normale“ Naturalist entwäggelnde sich Jruppe, di d Nackheed en öt normal Lääve övvernämme wohle. Dozo jehüd [[Nakßspocht]] wi Nakßradvahrer, Nakßriihe un Nakßläufer. Ävver och Nakßwandere un Nakßklömme es möjelich.

== Ereichnisse met Nakße ==
[[File:Breasts-not-bombs.jpg|miniatur|200px|right|Demonstatiun met Nacktheed]]
Döck weed Freikörperkultur als Meddel jenotzt, sich jäje jätt z wääre, z saare, ön nakße Persun kann mo net en d Teisch packe. Dat woch jätt, dat beij Studente an d Universität jäär jenotzt wood - Demonstratiune va Nakßde wode su jeboore. Da dat Meddel ävver döcker jebrud wood, vorloor öt a Ussaarekraff un braad nüüß mi. Öt woch aavjenotzt un dörch anger Demonstartiunsmeddele ersatze.

=== Events met Nakße ===
En d leitzde Joohre had öt döck Ereichnisse, di Events jenannd wäde, jejovve, beij dönö Mänsche nakß wore. Nacktheed woch he usjelößd dörch d Vreud am Nacktsee. Manchmol stoch och ön politische Idee do hänger. 


=== Radtuure va Nakßer ===
[[Beld:WNBR Zaragoza 2.jpg|miniatur|200px|right|FKK-Radtuur ä Saragossa]]
Sun Radtuur vängd jeddes Joohr em Juni statt, wobeij d ischde Tuur ä [[Saragossa]] woch. Dobeij wäßele d Städt. Dr Jrützde es ä [[London]].

Nävver d Vreud an d Nacktheed soll ävver och dorop häjeweese wädem dat öt [[Vahrrad]] ön Möjelichkeet beent, dr Vorkiihr op d Strooß z vorbessere. Usserdäm soll dovör jesorchd wäde, dat mö nüüß jäje nakße Mänsche ha soll, d Akzeptanz va Nacktheed soll vorjrüüßerd wäde. D Vreiheet, sich su bewäje z könnö wi d Lüüh öt welle, soll vorkoovd wäde.

Ön ähnliche Radtuur va nakße jitt öt och ä Seattle. Di ongerscheed sich ävver dodörch, dat do d meetzde Lüüh bemolt send. Bodypainting, heechd dato p Änglisch. Dr ''Fremont Summer Solstice Parade'' es ön Zoot va Stroßekarneval, beij däm öt net öm Politik jeet. D Vreud es dat watt zälld.

=== D internationale Spochtwäch van d Nakße beij Szeged ===
Beij dat Treffe, dat jeddes Joohr ä Unjarm stattvängd, weed ä 40 Diszipline Nakßspocht aavjehalde. He weed bo alles jemaad, watt mo sich vörstelle kann. Dozo jehüüre net mä Spochtarte wi Volleyball un Schwemme, oc hSchach un öt Wrpe va Autoreefe weed he usjedraare.

=== Leuf va Nakße ===
Ä [[Dänemarrək|Dänemark]] vängd jeddes Joohr önö Lauf va Nakße statt. Hebeij jeet öt mä öm d Vreud. Voranstalter es dr FKK-Club va Roskilde. Wä jewännt, da kritt als Priiß ön Kaad vöör öt Festival van öt näkßde Joohr jeschenkt. Dobeij sätt dr Jewinner vam Vöörjoohr dä Sproch: „Dat Beitzde am Nacktsee es öt Jrenze zö övverwinde!“

== Dr Vorbrannde Mann ==
Dr [[Burning Man|Vorbrannde Mann]] es ön Voranstaltung, di en d Wüste va [[Nevada]] stattvängd. Nakße mach dö a völl Stelle met. Beij dr [[Critical Tits]], ön bekannde Radtuur dörch d Wüste, mache völl Nakße met. Vöör d Lüüh es d Vreud an d Nacktheed dat watt zälld. Politik spelld kenn Roll.

== Jätt z lääse ==
* [http://www.inf-fni.org/pages.php?id=9 Spochtsiij van dr International Naturist Federation]
* [http://www.welt.de/reise/article2102082/Wisu Wi Nacktsee su schünn es]
{{Commonscat|Naturism|{{PAGENAME}}}}

[[Saachjrupp:FKK]]

[[en:Naturism]]
