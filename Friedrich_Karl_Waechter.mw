'''Friedrich Karl Waechter''' (* [[3. November]] [[1937]] in [[Danzig]]; † [[16. September]] [[2005]] in [[Frankfurt (Main)|Frankfurt]]/[[Main]])
kennt_mer iehr als '''F. K. Waechter''' odder unger singem Singneeh '''F.K.W.'''
&mdash;
hä woh ene [[Künnßler]],
hätt Billder je[[zeijshnet]], [[Karikatuur]]e und [[Kattuun]]s, 
[[Kinderbooch|Bööcher]] för Pänz jeschrivve un [[Tiatershtöck|Shtöck]]e för et [[Tiater]],
alles_op deutsch.

== Sing Läve ==
F. K. Waechter kohm in [[Danzig]] in [[Oßßpreußße]] op de Welt un is do och opjewaaße,
sing Veedel woo [[Tiegenhof]].
Der Vatter woo ene Läärer.
Hä eß im Kreech duud jeblevve.
Im Winnter 1944 op 45 iß sing Fammillisch övver de Oßßsee
noh [[Warnemünde]] in [[Mekelnborsh]] affjehaue.
Vun do uß koomen se am Engk noh [[Sahms]] in [[Shleswish-Hollshteijn]].
Dä Jung jingk dann op de 
„''[[Lauenburgische Gelehrtenschule]]''“ in [[Ratzeburg]]
bis hä eijn Johr vüür_em [[Abitur|Abbi]] op de „''[[Kunstschule Alsterdamm]]''“ in [[Hamburg]] jewääßelld eß.
Do hätt hä ''[[Gebrauchsgrafik]]'' shtudeet,
nohdämm op de ijeßte Schull ald si Tallennt för et Moole un Zeijshne opjevalle woo.

Noh dämm hä fäädish shtudieert hatt,
hätt hä beij de 
„''[[Oberbadische Annoncenexpedition]]''“
in [[Freiburg (Breisgau)|Freiburg]] im [[Breisgau]] en [[Baade-Württembersh]] aanjefange.
In dä Zick hätt hä och ald Kattuuhnß fö_de 
„''[[twen (Magazin)|twen]]''“ jemoohld.
Die Zeijshnunge hann andere Redacktööre op inn opmerksaam jemaat.
Su kräät hä de [[Nullnummer]] von dä jrad neu opjemaate sattierishe Zeijtshreff 
„''[[pardon (Magazin)|pardon]]''“ zujeshick.
Hä hätt do draan allerleij ze krittisiejere &mdash;
unn_esu hätt hä sing eijen Enntwürrf för dat [[Läj_aut]] an die [[Redaxjoohn]] vun dä ihr Jründer jescheck,
un sing Ideeje do_beij,
wie mer dat Janze noh beßßer optrekke däät.
Baal drop woo hä der Läj_aut_Sheff vun_der 
„''pardon''“.
Dat woo em Aprill [[1962]].
Do hätt hä och dat kleijne schwazze Düüvelshen_entwůrrefe, 
wat der Hoot am hevve eß,
un dobei frunndlijj_am jriemele eß,
''dat'' Erkennungszeijche för de 
„''pardon''“.
Vun [[1964]] aan hätt hä med däm [[Robert Gernhardt]] un däm [[Berstein|F. W. Bernstein]] jemeijnsaam die Sigge 
„''[[Welt im Spiegel]]''“ jemaat. De 
„Wellt em Speejel“ woo en shpaßßijje un sattiirishe Beilaag in der
„''pardon''“,
un nannt sijj_em Ungetittel:
„''die unabhängige Zeitung für eine sauberere Welt''“ &mdash;
et jov se bis [[1975]].
Do kunnt hä sing Bejoovung so risht blööhe looße,
un och no Hätzenßloßß koomijje Kattuuhnß maache.

Shpääder hätt hä alz Künnßßler freij_schaffen in [[Frankfurt (Main)]]/[[Main]] jelääv un jeärbeijdt.

Zosammen mit däm F. W. Bernstein, däm Robert Gernhardt, däm [[Eckhard Henscheid]], däm [[Chlodwig Poth]], däm [[Bernd Eilert]], un däm [[Hans Traxler]] hätt F. K. Waechter die di berüümpte
„''[[Neue Frankfurter Schule]]''“
inn_et Lääve jeroofe.

[[1979]] woo hä eine vun dä Jründer för dat Sattiere_Blatt
„''[[Titanic (Magazin)|Titanic]]''“
&mdash;
wat dann su jet wood,
wie e Orjaan 
för Die
„Neu Frankfooter Schull“
ier Werrke bekannt(er) ze Maache
&mdash;
wo hä bes inn_t Johr [[1992]] metjemaat hätt.

En der Houpsaach hätt hä en dä zick ävver för et [[Tijaater]] jeärbeijdt,
hä hät Böösher jeshrivve un 
de [[Resjie]] gejeföört.
Jannz nevvebeij hät hä och immer widder Eijnlaadunge aanjenumme,
för die eijne odder anndere [[Jaßßproffessuur]] aan die eijn odder anndere [[Kunnßakkademmie]].

Hä iß schließlijj_am 16. September 2005 met blooß 67 Johr o_m Pukkel jeshtorve,
do_füür eß hä schwer krank jewääse.
Sing Frau un sing dreij Sööhn hann_en üvverlääf.

== Sing Schaffe ==
Vöörbillder hätt hä in der aanfännglijje [[1960_er]] Joore i_m so jesinn künnßlerish ärrme [[Noh_Kreeshs_Deutschland]] keijn jehatt.
Dofüür ävver in [[USA]] der [[Saul Steinberg]], wat ene bikannte [[Kattuunsmooler]] woo.

Dä F. K. Waechter hüürt mit bei de Jrünnder vun dä 
„''[[Neue Frankfurter Schule]]''.“

Hä hätt
&mdash; nevven anndere &mdash;
för de
„''[[twen (Magazin)|twen]]''“
för de
„''[[pardon (Magazin)|pardon]]''“
för de
„''[[Konkret (Magazin)|Konkret]]''“
för de
„''[[Titanic (Magazin)|Titanic]]''“
un för dat 
<!-- 
„''[[Die Zeit|Zeit-Magazin]]''“
-->
„''[[Zeit-Magazin]]''“
jezeischnt.
Beij de
„''pardon''“
do hätt hä jannz öff der Tittel und övver ellef Joore aan der [[Beijlaach]]:
„''[[Welt im Spiegel]]''“ nommaal vieer Sigge
met_jemaat.
Beij dä
„''Titanic''“
da hätt hää
vun de Jründungk aan beß 1992 jede [[Moondt]] och sing eijen [[Rubbrikk]]:
„''[[Das stille Blatt]]''“ med zweij Sigge beijedraare.

Hä hätt
Böösher för de Pänz jeshrivve, un Kattoon_Böösher för de Erwaaßene, un Tiatershtöcke_en jooße Zaahl.

Sing erß eijen Booch_Erfollsh woo [[1970]] dä
<span id="Anti-Struwwelpeter">„''Anti-Struwwelpeter''“.</span>
Do met hätt hä dä jood bekannte
„''[[Struwwelpeter]]''“,
dat Booch för de [[Shtropp (Minsch)|Shtöpp]] vum [[Heinrich Hoffmann]],
op de [[Schöpp nemme|Schöpp jenumme]],
un jett vun dä Ideeje unn dämm Shtiil vun dä [[antiautoritäär]]e Bewejung ennfliiße looße.
Spääder hätt_e jesaat,
et wöör imm nidd_esu joot jelunnge,
et wöör_emm doch
„zoo hollzshnettaadish“
jeroode.

[[1992]] do hatt hä sish offizzjäll von dä sattiirische [[Zeijnshnereij]] verafsheedt.
Hä wullt sish noch mieh ömm et [[Thiater för de Pänz]] kümmere.
Dat hätt hä jedonn
un mieh wie sibbezich [[Minnijatuure]], [[Koot_Drama|Koote Drahmen]] un [[Tiatershtöck]]e för der jannze Oovend jeschrivve.

== Sing Preijse ==

* 1975: „[[Deutscher Jugendbuchpreis]]“ för dat Booch: „''Wir können noch viel zusammen machen''“
* 1983: „[[Brüder-Grimm-Preis]]“ vunn [[Berlin]]
* 1999: „[[Deutscher Jugendbuchpreis]]“ för dat Booch: „''Der rote Wolf''“
* 2003: „[[Alex-Wedding-Preis]]“
* 2003: Preis vunn dä „[[Binding-Kulturstiftung]]“

== Sing Böösher ==

* „''Ich bin der Größte''“, Frankfurt am Main: Bärmeier & Nikel, 1966
* „''Die Wahrheit über Arnold Hau''“, zosamme met [[F.W. Bernstein]] un [[Robert Gernhardt]], 1966
* „''Der kleine Zweckermann''“, Frankfurt am Main: Bärmeier & Nikel, 1969
* „''Der Anti-Struwwelpeter''“, 1970
* „''Die Kronenklauer''“, Tex zosamme met [[Bernd Eilert]], 1972
* „''Tischlein deck dich und Knüppel aus dem Sack''“, Ungertittel: Ein neues Märchen, 1972
* „''Brülle ich zum Fenster raus''“, Rolleshpillscher för Pänz, mit Texte för zo_m Singe, 1973
* „''Wir können noch viel zusammen machen''“, Billderbooch, 1973
* „''So dumm waren die Hebräer''“, 1973
* „''Das Ungeheuer-Spiel''“, 1975
* „''Opa Huckes Mitmach-Kabinett''“, 1976
* „''Die Bauern im Brunnen''“, 1978
* „''Wahrscheinlich guckt wieder kein Schwein''“, 1978
* „''Kiebich und Dutz''“, 1979
* „''Die Reise''“, Ungertittel: „Eine schrecklich schöne Bildergeschichte“, 1980
* „''Es lebe die Freihei''“, 1981
* „''Fühlmäuse'', (Spiele und Bilder zum Mitmachen)“, 1981
* „''Wer kommt mit auf die Lofoten?''“, 1982
* „''Das Grundgesetz für die Bundesrepublik Deutschland''“, 1982
* „''Männer auf verlorenem Posten''“, 1983
* „''Nur den Kopf nicht hängen lassen''“, 1983
* „''Der rote Wolf''“, 1998
* „''Mein 1. Glas Bier''“, 1998
* „''Die Schöpfung''“, 2002
* „''Der Teufel mit den drei goldenen Haaren''“, e [[Hüürspill]] noh däm [[Määrshe]] wat vun dä [[Gebrüder Grimm|Brööder Jrimm]] opjeshrevve woode woor.

== För ze Lesse ==
* [[Oliver Maria Schmitt]]: „''Die schärfsten Kritiker der Elche. Die Neue Frankfurter Schule in Wort und Strich und Bild.''“ Berlin: Alexander Fest Verlag 2001. ''(Op deutsch)''  <span style="white-space:nowrap">&rarr; ISBN 3-8286-0109-X</span>

== Websigge ==
* {{PND|118770551||Waechter, Friedrich Karl}}
* [http://www.hinternet.de/comic/interview/waechter.php En Innterwjuh mit F. K. Waechter] (op deutsch)
* http://www.spiegel.de/kultur/literatur/0,1518,375149,00.html (op deutsch)




<!-- ======= -->
[[Category:Künnßler|Waechter, Friedrich Karl]]
[[Category:Shriiver|Waechter, Friedrich Karl]]
[[Category:Mann|Waechter, Friedrich Karl]]
[[Category:Fürname]]
<!-- 
[[Kategorie:Deutscher|Waechter, F.K.]]
[[Kategorie:Grafiker|Waechter, F.K.]]
[[Kategorie:Literatur (20. Jh.)|Waechter, F.K.]]
[[Kategorie:Literatur (Deutsch)|Waechter, F.K.]]
[[Kategorie:Drama|Waechter, F.K.]]
[[Kategorie:Kinder- und Jugendbuch|Waechter, F.K.]]
<!-- 
{{Personendaten|
 NAME=Waechter, Friedrich Karl
|ALTERNATIVNAMEN=
|KURZBESCHREIBUNG=deutscher Zeichner und Schriftsteller, Theater- und Filmregisseur
|GEBURTSDATUM=[[3. November]] [[1937]]
|GEBURTSORT=[[Danzig]]
|STERBEDATUM=[[16. September]] [[2005]]
|STERBEORT=[[Frankfurt/Main]]
}}
-->
