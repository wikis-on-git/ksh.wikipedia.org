{{Atikel_op|Stolberjer Platt}}
[[Image:George-W-Bush.jpeg|thumb|Präsident Busch]]
'''George Walker Bush''' ([[* 6. Juli]], [[1946]] ä New Haven) es dr 43. Präsident van d [[USA]]. Tösche 1995 un öt Joohr 2000 woch hä dr 46. [[Juverneur]] van dr Staat [[Texas]]. Singe Papp, [[George H. W. Bush]], woch och US-Präsident. Sing Mamm heecht [[Barbara Bush]].

== Si Lääve ==
===D Jurend===
George woss als äldstes va 4 Kenger van George H. W. Bush un Barbara Bush op. 
Hä besood d Jongeschüll van d Philips Akademie en dr Staat [[Mässachusetts]] un jäng dono no d [[Yale University]], wat op Ripuarisch Hochschüll va Jeil heecht. 1968, dat woch en d Zitt van dr [[Vietnam Kresch]], troon hä d [[Nationaljarde]] beij. Hä vlooch Vluchzeuje övver Texas. Ongerlaare us di Zitt liije en öt Prevatarchiv van d Famelisch Bush un send d Öffentlichkeet net zojänglich.

1974 vorloor hä em Alder va 14 Joohr wäje Alkohol am Steuer dr Vührersching. 

George besood d Universität va [[Harvard]] un jäng dono en d [[Ölindustri]], di sing Famelisch völl Jeld jebraat hod. 1977 liirde hä [[Laura Welsch]] kenne. Seij hiirode un leete sisch ä Midland, dat litt ä Texas neer. George wääßelde d Kersch un troon d [[Metodiste]] beij. 1978 vorsoot hä en öt Repräsentantehuus z komme, vorloor ävver d Waahle. Öt hosch, dat hä öt net schaffde, d Lüüh op öt Land a zu spräche.

===Zitt als Juverneur===
1994 jelong öt George d Waahle zom Juverneur z jewänne. En di Zitt wooch Bush önö Ongerstötzer van d [[Todesstroof]]. Di Positiun als Juverneur woch ö Sprongbrett vöör sing Waahl zom Präsidente. 

===Präsident George W. Bush===
====D 1. Präsidentschaf====
D Waahle em Joohr 2000 woore ärsch knapp un isch d leitzte Stemme us dr Staat [[Florida]] maade Bush zm neue Präsidente. Hä kandideerde vöör d [[Republikaner]] un domet koom öt z önö Wäähsel em [[Wisse Huuß]]. Dr vörherije Präsident [[Bill Clinton]] met d First Ladi [[Hillary Clinton]] jehood d Demokrate a. 
En d ischte Amtszitt va Bush veele d [[Anschläje vam 11. September 2001]]. Dat vüürde zo önö Hoov neu Jesätze un Bestemmunge. 

Dr Usstrett van d USA us öt [[Kyoto-Protokoll]] veel en d ischde Amtszitt va George W. Bush.

Im Joohr 2003 koom öt zom Irakkresch, beij dem d USA un d Ängländer Soldate en dr [[Irak]] scheckde. Do vormuude s vorboone Waffe un d Ongerstötzung van Tärroriste dörch [[Sadam Hussein]]. Em Laufe van dr Kresch koom öruss, dat öt zo Vorbreche an Jevangene jekomme woch, wobeij besongisch dat Abu-Guraib-Jevängness us d Reih danzde. Ävver och ä Guantanamo woore Denge vörjevalle, di net hödde passeere dörfe.

====D 2. Präsidentschaft====
En d zweide Amtszitt wäähßelde Bush önö Hoov Menestere us. Dozo jehood dr Außenmenestr. [[Collin Powell]] wood dörch [[Condoleezza Rice]], watt op Ripuaresch Kondolisa Rais jesproche weed, ersatze. Bush vorsproch dörch singe Äsatz, dr Terrorismus op d Welt ö Äng z sätze. En di Zitt va sing zweide Präsidentschaft veele ävver och Naturkatastrofe, wi dr Hurrikan Katrina, da em Süde van d USA jruuße Schäde vorursachde. 

==Websiijje==
* [http://www.whitehouse.gov/president/ Offizielle Websiij van öt Wisse Huuß] (englisch)
* [http://www.netzeitung.de/spezial/uswahlen2004/285846.html Jätt övver Bush]
* [http://www.wsws.org/de/2002/aug2002/texa-a09.shtml Wi Bush a sing Knöpp koom]

[[de:George W. Bush]]
