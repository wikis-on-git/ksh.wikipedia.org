{{Atikkel_op|Kölsch||}}


{{lang|en|'''Gerald Bostock'''}}
—
Beijnaame {{lang|en|„[[Little Milton (Bostock)|Little Milton]]“}}
—
mööt [[1964]] in {{lang|en|[[Manchester]]}} jeboore woode sin, künnt ävver och [[1963]] jevääse sin un ööjndene anndere Plaz, ävver zimmlish seshe<span style="text-decoration:underline"> </span>en Ängland. Wiso wesse<span style="text-decoration:underline"> </span>mer dat nit jenauer?

Dat kann<span style="text-decoration:underline"> </span>ish<span style="text-decoration:underline"> </span>Üsh sare.

Em Johr [[1972]] koom dat allbumm {{lang|en|„[[Thick As A Brick]]“}} vun dä Bäänd {{lang|en|[[Jethro Tull]]}} eruß.
Do wo hä alß de Tex_[[Deeshter]] jenannt.

Dat Kavver vun dä Plaat eß en Zäjdung — dä {{lang|en| „''St. Cleve Chronicle'' &amp; ''Lindwell Advertizer''“}} — dat heijsh „Opzäijshnunge uß Zint-{{lang|en|Cleve}} und dä {{lang|en|Lindwell}}-Aanzäijer“ — {{lang|en|St. Cleve}} iß en Jemäjnde met Kirrsh am Rant vun däm Bezirrek vun {{lang|en|Lindwell}} künne mer doo lässe, en länntlijje Jäjent — do shtäijt op zvöllef Sigge verdeijlt zwesche vill anndere Saache ene Howfe Zöüch övver dä Jung dren.

Sing Älldere wooren ääsh börjelish, braaf un kirchetreu — mer sinn in Ämgland, also woore Protteßtante — de Mutte anggajjėert sijj_en de Kirrsh, dä Fatte määt Jaadeärbäijde, Jälld künne_se nit fill han. Se sinn uß {{lang|en|Manchester}} ömjetrockke, dat es_en riisish Indußtii_Shtadt em Norde.

Dä Jung eß ad esu öff opjefalle med singe unjewöönlijje Bejoovung for_et deeshte, dat hä dä Spetznam {{lang|en|„Little Milton“}} — dä kleijn {{lang|en|Milton}}, noh däm Deeshter — krääje hätt.
Hä eß jrad aach Johr alt, widder enß hät e Jedeesh jeshrivve. Dat Jedeesh eß jet koomish, se hann_et op de sibbente Sigg och afjedrok, met e paa entschulldijunge vun dä Zäjdungßlück wäjlt jo su shlimm wöö. Met däm Jedeesh hatt hä ene vätbevärrep jevunne un sullt de eezte Präjß krijje. Dä Vättbevärrep wo för Pänz di am Deeshte sin. Hä hatt dann donoh em intervju medd_ener Zäijdung Zöüch jesaat, dat hätt denne ävaaßene ja net jepaß, do woren se_m kott un hann_em dä Präijß noch vüürem offizzjälle foliine vidder affjenumme un e zwöllefjöhrish Määdshe eß nohjeröck, di su jet rishtish nättes för di jruuße jemaat hat un och sönß joot jeläg_un aanjepaß woo. Inn han se en in en Anshtallt jeshtäkk fö_de Bekloppte un Jecke. Vat hä do schlemmes jesaat hät, äfaare mer nid_esu rääch — ußßer dad_et {{lang|de|„anschtöhßisch“}} wöö — ävver et veet su vun dä Aat jevääse sin, vi wat all di schlemm fingere vun dä vilde Rock Bänz doomools och esu jemaat han — de Muul opjereßße un vüür nix der Pukkel enjetrokke un unjjeneet loßßjeschwadt (Shöön wann se sish draan shtüßße, Ir_künnt mish_doh_mool, houpsach et jidd_ene ßkanndaahl).

Norren Melldung säät dat, en veezeenjörich <!-- [[Marjell|Merjell]] --> Merjell sääd_et wöö jez en_Hoffnung vunn_em, ävve_wää dat Billd vun dem Fizzemann süüt, um_med aach eetß, wäjß_mer datt_er_et noch_nid_joot jevääse_sin_kann.

Met däm Jedeech, wat dä jung {{lang|en|Gerald Bostock}} enzwesche_an de Bänd jeshekk hät, han di vun {{lang|en|[[Jethro Tull]]}} dann en aat lange [[Sinfoni]] odder koot [[Rock]]-[[Oper]] jemaat — knapp dreiveedel Shtund — un di hann se op di Plaat jeshpillt, shriven se do och.

En anndere Melldung in dä Zäijdung säät, dat {{lang|en|Chrysalis}} — di Plaatefirma — hät med_em
{{lang|en|Gerald Bostock}} zesamme en Stifftungk opjemaat. Oode di {{lang|en|Bostock}}-[[Stifftung]]_joov_et_ad.
Di kräät, su künne mer do lässe, enne shpezjälle Aandäjl vun de äijnnaame vun dä Plaat
{{lang|en|„[[Thick As A Brick]]“}} un weet dofun dat „leesh vun dä kunßß vum Shriive“  in {{lang|en|St. Cleve}} unger de puute unger zeen Johre brenge. {{lang|en|St. Cleve}} eß jo dä Oot wo dä Jung lääve daat. Ußßerdämm han di Plaatelück dä kläjn als_enen Shriiver op en lang zikk ennjekowf, on och för Opnaame med_em ze_maache.

De {{lang|en|[[Ian Anderson]]}}, sozusaren dä Baaß vun dä Bänd, hät en Ėngervjuß zick dä Plaat emmer_enß widder ovver dä Panz {{lang|en|Gerald Bostock}} jeschwadt, spääder woo dä natörlijj_äwaaße, alß kännte_ren jannß_joot.

== Am Eng eß Shluß met de Lejend — ({{lang|en|Debunking A Legend At The End}}) ==
Dat janze eß ävver en [[Zejdungßent|Ent]], en [[Lejend]].
Dä Panz eß en [[Kunßßfijur]].
Ußjedaach hädd_en sish washäjnlich houpsäshlish dä {{lang|en|[[Ian Anderson]]}}.
Jood möshlish, dad_em sing Frünnde un de Bändkoleje jehůllfe un och jet bäi_jedonn hann.
Ėmmerhen hann_se do dä {{lang|en| „''St. Cleve Chronicle''“}} me_m Däjl vun_dä Bänd zesamme jemaat.
Dä äjn odder andere jlöüv_och, [[Monty Python]] hätt jet dozu bäi_jedonn — jrad wem_mer sish di Hüll vun dä Plaat aanluot sull äijne dat jo nit wunndere.


<!-- ======= -->
[[Category:Deeshter|Bostock, Gerald]]
[[Category:Künnßler|Bostock, Gerald]]
[[Category:Fürname]]
[[Category:Mann|Bostock, Gerald]]
[[Category:Kunßfijur|Bostock, Gerald]]
<!-- ======= -->
[[en:Gerald Bostock]]
[[es:Gerald Bostock]]
[[fi:Gerald Bostock]]
[[it:Gerald Bostock]]
