{{Atikel_op|Stolberger Platt}}
'''Gustav Wagner''' (* 18. Juli 1911 ä [[Wien]]; † 3. Oktober 1980 ä [[São Paulo]] woch em [[Zweide Weltkresch]] Oberscharvührer beij d [[Schotzstaffel|SS]] un dr ställvortränende Övichte van öt [[Vornichtungslajer Sobibór]].

==Si Lääve==
Wagner wood em Joohr 1931 Metjlett van d [[NSDAP]], di zo di Zitt ä [[Österreich]] noch vorboone woch. Als sö häm erwichde, [[Kakenkrütz]]e an d Wäng jemolt z ha, wood hä vorhaft un türmde no [[Dütschland]], öm net wiir bestroft wäde z kööne. Zö iich troon hä d [[SA]] beij, wäßelde dann ävver zo d SS. Ä [[Hartheim]] woch hä domet betraud, Behinderde onger d [[Aktiun T4]] ömzebränge.

==Aktiun Reinhardt==
Em Määz 1942 wood hä no [[Sobibór]] vorsatze, wo hä dr Vize va [[Franz Stangl]], va September 1942 a zm zweide Mann no [[Franz Reichleitner]] jemaad wood. Gustav Wagner hod domet d zweidhükßde Positiun em Vornichtungslajer Sobibór. Hä bekleede vam 12. Februar 1943 a d Posiun van önö Oberscharvührer van d SS. Ä sing Positiun entscheed hä an d Ramp van öt Lajer, wä noch ö paar Daach lääve dorv un wä ö paar Stond spiir ömjebraad wood. Öm d 250.000 Mänsche had hä op si Jewesse.

== Wat Wagner d Jevangene aadäng ==
Ö paar Väll övver öt Vorhalde va Wagner woode va [[Eda Lichtman]], ön Övverläävende us [[Vornichtungslajer Sobibór|Sobibor]] övvermeddelt:

•	Sö beschriivd, dat Wagner Züsch wod, wi ö [[Kengk]] beij ön neu ajekomme [[Vrau]]e jebore wood. Dat Kengk vong jraad a z käke, do joov hä önö [[Trawnikimann]] dä Opdrach, dat Kengk em Klo z vorsuffe un d Mamm z vorjase.

•	Önö angere Jevangene, Szaul Sztark, hod di Opjaav, d [[Jans|Jäns]] van d SS z höhne. Nomme di net flott jenoch zo, su schloore Gustav Wagner Szaul met d Peitsch. Als eemol en Jans storv wood hä met Peitscheschläch dörch öt Lajer jejaachd un duud jeschlaare.

•	Als Wagner ö 13 jöhrisch Mäddche soch, dat äjeschloffe woch, watt vorboone woch, schloch hä dat Kengk zr Stroof 25 Mol met ön Peitsch.

•	Als met önö Transpocht önö Mann met donkle Hutt, singe Naam woch Szaul Flajszhakier, akoom, zwong Wagner häm ö Läddche z sänge.

“Vi lustig ist de unser lebn,<br>
Man tut unz tsu essen gebn,<br>
Vi lustig ist im grynen vald<br>
Vo ich mich ofhalt…”

Op [[RiS|Ripuaresch]] heechd dat:

“Wi schünn es os Lääve,<br>
Hä kriije mo z eiße,<br>
Wi schünn es öt vöör mich hee en d schünne Bösch<br>
Wo ich jraad ben.“

Va dä Daach a, woode alle em Lajer jezwonge, dat Läddche z sänge.
•	Beij önö angere Vörvall woohl Wagner dä Jevangene Szaul Flajszhakier zwenge, önö angere Mann, dä ö Stöckche Botter jeklaud hod, 25 Peitscheschläch z jävve. Szaul saad, dat hä net met ön Peitsch ömjoo kütt. Da hat Wagner z iich Szaul un dann dä angere 25 Schläch vorpaaßd.

•	Vöör dr Besöck va heinrich Himmler, dä sich akikke wohl, wi dat Lajer werkde, Wagner bestald ön Jrupp va jong Mänsche. Nodämm hä Himmler un sing Delegatiun öt Lajerdeel I un II jezeechd had, jänge sö z öt Lajer III. Do waade di jong Lüüh, moote sich usträcke un woode vöör di [[Oohr|Oohre]] va Himmler un Wagner vorjaßd. Dono vührde Wagner vöör, wi di Lische vorbrannd wode un watt mo met di Eisch däng.

== Wagner un Himmler ==
[[Heinrich Himmler]] zeechnede Wagner vöör si Werk en öt Lajer va Sobibór us un nannd häm enne van d beitzde Männer beij d [[Aktiun Reinhard]]. Wagner woch dovör bekannd, dat hä d [[Jüddedom|Jüdde]] quälde wo öt mä möjelich woch. Singe Spetznaam em Lajer woch „Dr Metzjer“ un „Dr lachende Dudesengel“. Angere sproche van dr „Wolf“. Öt wood vorzalld, dat Wagner ni z Meddach eiße wööd, wenn hä net vorhen önö Mänsch ömjebraad hod.

No dr [[Opstand va Sobibór]] mood hä dat Lajer schlösse un made si Wärk ä [[Italije]] en d [[Sonderabteilung Einsatz R]] wiir.

==No dr Kresch ==
No dr Zweide Weltkresch vorstoch hä sich onger valsche Naam ä Graz bevöör dr [[Vatikan]] häm holp, övver [[Syrie]] no [[Brasilie]] z komme, wo häm am 12. April 1950 erlaubt wood, op Dauer onger dr Naam ''Günther Mendel'' em Land z bliive.

[[Simon Wiesenthal]] fluppde öt, häm vassnemme z losse. [[Stanislaw Szmajzner]], enne, van mä 47 Övverläävende us öt Lajer Sobibór identifizeerde häm. Völl Länder vorsoote, Gustav Wagner usslävvee z losse, watt Brasilie ävver net zoleet.

Am 3. Oktober 1980 braad hä sich öm. Jrönd send net bekannd. Secher es mä, wi hä dr Radiosender [[BBC]] verzalld had, dat hä ni ö schlääd Jewesse jehad had. Hä höd mä si Wärk jedooh un no Viirovvend net dorövver nojedaahd.

== Jätt z lääse ==
*[http://www.zchor.org/testimonies/lichtman.htm Miriam Novitch: Sobibor - Camp of Death and Revolt: The Testimony of Eda Lichtman Övver öt Lääve ä Sobibór un öt Vorhalde va Gustav Wagner]

[[Saachjrupp:Vornichtungslajer Sobibór]]
[[Saachjrupp:Holocaus]]
[[Saachjrupp:Mann]]

[[nl:Gustav Wagner]]
