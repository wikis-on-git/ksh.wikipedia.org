'''Hääzwasser''' ([[Medizin|med.]] ''Ödem'') eßß wann de [[Fööß]] deck jeschwulle sinn öm dä [[Knöschel]] eröm.

Oft kütt dat vumm Hääz, däswäjje säät ma Hääzwasser dobei. Äwwer wi överall jitt_et och aandere Jründ doföör:

* [[Hääz]] kapott: et rääschte Hääz pomp ni_mieh jenuch [[Bloot]] unn et stout sisch vüürm Hääz. Dat eßß dat klassiche Hääzwasser watt aal Lück hänn. Dursch dä Blootstou weed Flüssischkeijt ußß de [[Ädersche]] inn_et Jewebe jedröck.
* [[Läwwer]] im Eijmer: de Läwwer lööt keij Bloot mieh dorsch (''süch noo'' [[Poozhuhdruck]]), unn et Blood stout sisch vüür der Läwwer. 
* [[Nierschen]] jeschädischt: entweder se losse keij Blood mieh ußß, unn et stout sich, wi bovve. Oder: et wääde zevill Eijweijße erußßjefilteret, unn ma hätt
* zewänisch [[Eijweijß]] em Bloot: dann senk dä [[onkotische Druck]] inß unermäßlisch Niedrijje unn da Wasser weed kwaasi ußß dä Aadere jesoore. 
* en lokaale Stou eßß en aandere Jrond: wann de [[Lümpfe]] oder dat venöse Bloot ned aaavfleeße ka stout et och.

<!-- ======= -->
[[Category:Medizin]]
<!-- ======= -->
[[de:Ödem]]
