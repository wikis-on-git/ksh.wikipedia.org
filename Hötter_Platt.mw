{{Atikkel_op|Kölsch|||}}


Dat '''Hötter Platt''' iß en Sprooch di op de Hött, ėn ennem Deijl vunn [[Gerresheijm|Jerresheijm]] en [[Düsseldorf|Dößßeldorrəf]] jeschwaadt wood.
Et eß wall am ußßshtėrve, et jitt [[2005  (Joohr)|2005 ]] blooß nooren paa winnije Lük, di et schpreshe künne, di sinn all ällder unn lääven för sish, su dat se et eijentlish nit mieh bruche.

Unn esu klingk dat:
"Die häm ok op de Hött emer en bätn tosamn lääft &hellip;"

Dat jannze shpillt sijj_aff en ennem Jebeed,
wat hück ze Jerresheijm hööt.
Iih doo dat Hötter Platt jeschwaadt wood,
doo woo doo [[1864 (Joohr)|1864]] „de Hött“ opjemaat woode,
di [[Heyesche Glashütte]],
di jiddet em Joohr [[2005 (Joohr)|2005]] hück ėmmer noch.
Op die Hött koomen baal dousende [[Jlaaßblööser]] för ze ärrbeejde.
De miehzde koome met iire Fammillijje funn wigk_heer aanjetrokke un hann sish dann do needejeloße.
Öm di eijentlishe Hött errömm entshtundte Hüüser,
unn ettlijje Ärrbeejder_Sitlunnge.
Dii kääte dann och dä Naame „de Hött“,
su wie die Lück vun do,
de „Hötter“,
un äävenz iir Sprooch.

Di Jlaaßblööserfammillijje koome zem allerjröößder Deijl ußß Jääjende wo me 
[[Nėėderdeutsch (Shprooch)|Nėėderdeutsch]]e Shprooche shprooch,
di sish sellver och 
[[Plattdüütsch (Shprooch)|Plattdüütsch]]e Shprooche nenne.
Ößßlish vun dä [[Elbe (Floßß)|Elbe]],
zem Beijshpill vill ußß [[Pommere]],
uß [[Mekklenborsh]],
un uß [[Weßß_Preußße]].
Dänne iir Shprooche hann sijj_op dä Hött flöck en en eijen Munndaart
vermängk.
Di däät di Ongersheed jet ußjliishe.
Vunn däm jannz anndere Dijalekk uß dä Ömjääjent do hann se dojääje koum jet opjenumme, eijentlish nix.
Da de Hötter blieten zimmlish unger sish,
un shprooche för lang Zick
nuur dat Hötter Platt.
Esu eß ėn_enner Jääjent met eijentlisjj_ennem [[ripoarsche]] Düßßeldorver Dijalekk en [[Dijalekk_Innsel]] entshtannde,
medd_enner Shprooch,
di winish met dämm Dößßeldorver un däm [[Bärjisch (Sprooch)|Bärjisch]]en ze donn hatt.

Nohjelasse hätt dat domet, dat dat Jerreheijm jewaaße eß un de Hött nit mieh esu isoleet woo, dat dat Düßßeldorf dat Jerreheijm ennjemeindt hätt, unn dann me_m [[Zweijte Welldkreesh]] nattüüerlish.

== För noh ze Lesse un noh ze Hüüre ==
* [[Peter Honnen]], [[Cornelia Forstreuter]]: „''Sprachinseln im Rheinland. Eine Dokumentation des Pfälzer Dialekts am unteren Niederrhein und des "Hötter Platt" in Düsseldorf-Gerresheim.''“ — Dat iß: „''Rheinische Mundarten''“, Band 7, [[Köln|Kölle]] [[1994]]. Med ener [[CD]].
* [[Werner Beutling]], Do hämm wi't all werra, ''{{lang|de|Erlebnisse und Erzählungen rund um die Gerrresheimer Glashütte}}'', Verlag Werner Beutling, [[1993 (Joohr)|1993]]

== Kiik her ==

* de [[Wenker Säz op Hötter Platt]]
* de [[Swadesh Lėßß för et Hötter Platt]]

== Websigge ==
* [http://www.lvr.de/FachDez/Kultur/Landeskunde/Alltagskultur/kompetenz/Sprache/sprache/dialektinseln.htm Dialektinseln] im Rheinischen Sprachraum (''op deutsch'')

<!-- ======= -->
[[Category:Dijalekk_Insel]]
[[Category:Nėėderdeutsche Shprooch]]
[[Category:Plattdüütsche Shprooch]]
[[Category:Deutsche Shprooch]]
[[Category:Weßßjerrmaanische Shprooch]]
[[Category:Jerrmaanische Shprooch]]
[[Category:Indojerrmaanische Shprooch]]
[[Category:Natüürlijje Shprooch]]
[[Category:Shprooch]]
[[Category:Düsseldorf]]
<!-- ======= -->
