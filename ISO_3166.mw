De '''ISO 3166''' ess_en [[ingernazjonaal]]e [[Norrem]].

Se eß vun dä [[International Standards Organisation|ISO]] opjeshtallt woode, weed och [[offizzjäll]] vun dä ISO fowalldt.

Do dren wääde [[Äffköözunge]] för [[Shtaate]] [[faßlääje|faßjelaat]], jenowjenumme:
:'''ISO 3166-1'''&nbsp;—&nbsp;[[Shtaat]]e un en paa [[affhängish Jebeedt|affhängijje_Jebeede]]
:'''ISO 3166-2'''&nbsp;—&nbsp;[[Jääjendt|Jääjende]] un [[Jebeedt|Jebeede]] innverhallef vun Shtaate
:'''ISO 3166-3'''&nbsp;—&nbsp;Shtaate, di_et jez nim_mih jitt (zick [[1974]] ennjeföet)

== ISO 3166-1 ==
Di Affköözunge sinn emmer zwäij [[Boochshtave]] lang odder dräij.
Jeede Shtaat hätt zwäij Affköözunge, äijn vun jeede Zoot.
Di häijße dä [[ALPHA-2]] Kood un dä [[ALPHA-3]] Kood.

De ALPHA-2 Kooz weede nommal met [[Jruußboochshtave]] jeschrivve,
moß ävver nit unbedingk.
För_n Bäishpill en [[Domain|Domäijnß]] em [[Ingernet]] sinn se kläjn.

De ALPHA-3 Kooz weede nommal met [[Kläijnboochshtave|kläijne Boochshtave]] jeschrivve,
moß ävver och nit unbedingk.

Jebruch wääde di [[Kood|Kooz]] an ville shtälle, janz öff or_als_enne Däijl en anndere Kodes.
Doför luur orr_enß bäij 
[[IBAN]],
[[ISO 639]],
[[ISO 4217]], 
[[ISO 7372]],
[[ISO 9375]],
[[ISO/IEC 7501-1]],
de [[UNO]] iir [[LOCODE]], un
dä [[WIPO]] iir [[ST.3]] [[Shtanndad]],
[[RFC 3066]] sin ''{{lang|en|Country identification}}'' un ''{{lang|en|Region identification}}'' allso Kooz för Shtaat un [[Jääjendt]],
[[RFC 1591]],
un etlijje mieh.

== ISO 3166-2 ==
Dat ess_e stöck [[Ourewesheräij]].
Zoshtänndish för et [[Norrmėėere]] vun dä Umgerdäijlunge sinn näämlish de Shtaate sellver,
di důnn dermiehts iir [[Kantoon]]e, [[Provinz]]e, [[Bundeslandt|Bundeslänndere]] unn_esu_jätt nämme
—
un dänne iir Affköözunge weede dann medd_ennem Shtrish ('-' odder '_') dozweshe, hinge aan dä ISO 3166-1
Kood eraan_jepapp.

== Deutschland ==
De Deutsche hann natüülijj op en welltwäijdt jülltijje Norrem noch eijne dropjesatz un hann sish de
'''DIN EN ISO 3166'''
shtattdäßße jejovve.
Dat ess_en [[deutsch (Shprooch)|deutsch]]e [[Övversäzzung]]k,
woo_fillish drißßish Staate vun zwäij_hunndot e_kläij_beßßje anndoß jeschrivve sinn wi em Orrijinaal.

== Websigge ==
* http://www.iso.org/iso/en/prods-services/iso3166ma/02iso-3166-code-lists/index.html

<!-- ======= -->
[[Category:Norrm]]
[[Category:ISO 3166| ]]
<!-- ======= -->
