{{Atikkel_op|Kölsch}}


Em [[Johr 1985]] kohm ene [[Skandal]] op:
<br />
'''Jlükol em Wing!'''

Zick Johre hatte se en [[Ößtrisch]] dat [[FroßSchozMeddel]]  [[Diethylenglykol]] en der [[Wing]] jeschott, un en [[Dütschland]], en de Houpsaach en de [[Pallz]], han de [[Winzer]] der eije Wing met däm [[Jlükolwing]] uß Ößterisch [[verschnigge|verschnette]]. Dat all wohr verbodde.

== Opkumme ==
Opjedeck wood de [[Schweinerei]] nohdämm dat ene Winzer bemm [[Finanzamp]] opjefalle wohr, waijl dä maßßisch Jlükohl jekouf un dat bei de [[Shtüüer]] als [[Koßte]] för singe [[Bedriif]] aanjejovve hatt. Do han di_j_enß nohjefochsch, woröm un woh för dat dann jebruch wöhd. Eruß kohm, dat en Österisch un en Dütschland Wing [[Wingpansche|jepannsch]] un alß su jenannte [[Quallitätswing]] opjemaat [[op der Maat bränge|op der Maat jebraat]] wood, un dat en jruße Menge. Domet di Dreßbröh wi söße Wing schmecke dät, dan di äävenß dat Di'ethylen'jlükol en dä Wing jedonn.

== Einzelheite ==
Dat Zeusch es ene [[Jeschmacksverstärker]], ävver nit för en et [[Esse un Dringke]] zohjelohße, un ess_en Aat könßßlijje [[Sößshtoff]]. Dä Name säät dat och, Jlükol kütt fum [[jriischesch (Shprooch)|jriischesch]]e {{lang|gr|γλυκως}}, spresch „''glükos''“, un dat bedügk „[[söß]]“. Dat [[Diethylen]] es ene dubbelte [[Alkohol]].

=== Jükol em Wing ===
Domet weet dat [[Jesöffs]] fill söößer, ävver och [[äteerėsch]]er, wat dänne [[Aromashtoff]]e uß dämm Wing zejoote jekumme sin sůll.

De Winzer ier Prööf-[[Verband|Verbände]] donn der [[Zocker]]jehalt fum WIng [[kontroll]]eere. Wann uß dä [[Druuv]]e fun dämm [[Jaajang]], woh mer der Zockerjehalt fun wëijß, jaa nit dat wääde kann, wat dernoh em Wing dren eß, doh kritt dä Winzer e Problem. Do wëijß mer, dat hä Zocker ov [[Säure]] ov [[Wingbrand]] dobei jejovve hät, un dat eß verbodde bëij Qualitätwing. Dat Jlükol määt zwa, dat dä Wing söößer schmeck, ävver dä Zockerjehalt dëjht_e nit ändere, esu kann dä bemm Pfööfe fum Zocker nit opfalle.

=== De Verbresher ===

Em [[Borjeland]] han se vier Weinbuuore jekasch, zwëij fun dänne woodte för shpääder fun [[Jereesch (Justiz)|Jereesch]] för ettlijje Joohre en der [[Bou (Jefängneß)|Bou]] jescheck. Ävver de miihßte Jlükolwing han se am [[Wagram]] jemaat, woh och dä [[Shiimiker]] [[Otto Nadrasky]] metjehollfe hät, dä als ëine fun de Schlemmßte Verbräsher jėllt. Dä Baaß fun dä Firma „Brööder Jrill“, dä [[Karl Grill]] wood verknack, un dät sesch dann et Lävve nämme.

Nevvebëij feel op, dat en [[Rhingland-Pallz]] ettlijje Firme, di doh Wing affolle dääte, ang Maßß dänne iere dütsche Wing met Jlükohlwing uß Ößterisch jemesch hatte. Och dohfun moote ettlijje för der Kadi.

=== Jefaa ===

Dat Diethylenglykol es lang nit esu jefftesch, wi dat [[Monoethylenglykol]], wat och Ethylenglykol jenannt weed, wat dermiihtß en FroßßSchozMeddel enjesaz weed, weil et bellejer eß, sönß dëijd_et doh dersellve Deenß. Di Mänge, di mer en däm verpanschte Wing jefonge hät, sen ävver för der [[Minsch]] nit schlemm — op Duur künne esu [[Wenzesch]]këijte de [[Livver]], de [[Niire]] un dem [[Heen]] nix aandonn. Esu wöhr ene [[Jesund]]e sellfs wann hä fill jesoffe hät nit verjeff woode, han de [[Vertëijdijjer]] fun dä Wingpansche für [[Jereesh]] jesaat. Wam_mer ävver [[Wingbrand]] uß däm Jlükohlwing määt, da sammt sesch dä Jlükohl do aan, un dä [[Schabau]], dä am Eng eruß kütt, dä künnt joot [[jeväährlesch]] sin.

== Follje ==

Dorsch der Jlükolwingßkandal han se Ößtrisch dat [[Wingjesez]] övverärbbeeijt, jez ess_et ei fun de schärrefßte op de Wält, un de [[Kontrolle]] däderwääje en Ößtrisch sen bei de jenoueßte en jannz [[Europpa]].<ref>[http://www.sonntagsblitz.de/artikel.asp?art=365103&kat=236 „Im Wein war nicht nur Wahrheit“] sonntagsblitz.de, am [[10. Juli]] [[2005 (Johr)|2005]] </ref> Jede einzel Fläsch moss_en shtaatlijje [[Banderol]] han, för se ze [[Kennzäijschnung|kennzäijchne]], iih dat se en der [[Verkouf]] darref. 

Dat Teema [[Wingpansche]] woo wochelang et Houpteema en de [[Press|Medije]] un de Winzer un dä Wingaanbou en Ößtrisch looche am Boddem. Keine wullt mieh Wing fun do koufe un se kunnte pracktėsch nix mieh en et Ußland [[Absatz (Verkouf)|affsezze]]. Milljuhne Fläsche Wing woodte fott jeschott. En [[Belljie]] han se Wing uß Ötrisch janz verbodde, un en [[Dütschland]] sėn allëijn vier Milljuhne [[Litter]] Wing fun de [[Ovvereshkëijt]] [[Beschlachnahme|beschlachnahmt]] woode.

Dat Woot „Jlykol“ wood et [[Woot fum Johr]] [[1985 (Johr)|1985]].

== Quelle ==
<references/>

== Websigge ==
* [http://www.stuttgarter-zeitung.de/stz/page/detail.php/951412 www.stuttgarter-zeitung.de – Zum Wohl, Glykol] (''op [[dütsch (Shprooch)|dütsch]]'')
* [http://www.oefre.unibe.ch/law/dfr/bv105252.html Entscheidung des Bundesverfassungsgerichts zur Informationsarbeit der Bundesregierung beim Glykolskandal (BVerfGE 105, 252)] (''op [[dütsch (Shprooch)|dütsch]]'')

{{DEFAULTSORT:Jlukol em Wing Skandal!}}
<!-- ======= -->
[[Kategorie:Skandal!]]
[[Kategorie:Wing]]
[[Kategorie:Ößtrish]]
[[Kategorie:Dütschland]]
[[Category:Johr 1985]]
<!-- ======== -->

[[de:Glykolwein-Skandal]]
[[en:1985 Diethylene Glycol Wine Scandal]]
