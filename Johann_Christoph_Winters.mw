Als [[Bonn|Bönnsche]] Jung jann isch misch met däm [[Hännesje Tiater]] usenen jesetz on dann zeiers vell jeläse on datt dann och em [[Karnevalistenforum]].de enjestellt.
Datt mieste äwwe hann isch us enem Sessionshäff von der KG UHU jeliert.

Hans Pohl, 
Hauptfeldwebel im Bonner Stadtsoldaten Corps von 1872 
_____________________________________________________________________________________________
                                  [[Wenn all de Pöppcher danze]] ...!

Wenn hück ene von [[Kölle]] sprisch dann verzällte och janz bestimmp vom KÖLSCH HÄNNESJE THEATER.
Dat jehührt zo Kölle wie de Dom odde 4711  on Tünnes on Schääl.
Doch losse me zesamme ens de Zick zoröck drieje bis an de Anfang von däm janze Spellsche.
Me schriewe dat Johr 1772. 
En onserem schöne Bonn am [[Rhing]] wurd domols ene CHRISTOPH WINTERS 
em Kuhle [[Dom]] jedööf. Weil me jo jet öndlisches liere moht es de Jung dann zeiersch [[Schnieder]] jeworde. 
Dat Ehrbare Handwerk der [[Mainz]]er Schneiderinnung  hätt em dann am 24. Juli 1798 de [[Gesellebreef]] usjestellt.
Domols stond en esuenem Breef och noch drenne wie dä Jesell ussieht. 

( Et joov jo noch keene Personalausweis :  
Er erscheinet von Statur gross und blonedt, er ist allhier treu, still, fleißig friedsam undt ehrlich geweset )

Wie dann die Zick kohm dat me [[op de Wals jo|op de Walz jing]], do es Winters wohl och en [[Flandern]] jewess. He hätte wohl et ierste mohl sujett wie [[Poppespeel]] jesenn. Dat hätt em joot jefalle. 


Am 22. Juni 1800 wuurd dann en Bonn jehieroot. Sing Braut wohr de ehrbare [[Mamsell]] ELISABETH THIERRY us Kölle. Der ihre Vatte hat en sujenannte  SPEZEREYE-Handlung en Kölle op de Gereonsstroß Nr. 3617 wie et enenem [[Adressboch]] von 1797 ze läse es.

De Winters hat et net lesch als einfache Handwerke bei de kölsche [[Bajaasch]] anzekomme. Die meenten nämlisch, se wöhren jet besseres on vellesch zejar irjendwie e bisje adelisch.
Weil de Christoph domols keen Arbeed fungk, on äwwe de [[Kamin]] qualme moht hätte enenem Bittbreef an de „ BÜGER MAIRE „(de Bürgemeeste) geschrewwe.
„ Der Unterzeichner - Tagelöhner seiner Profession nach -  hat die Ehre, Sie hiermit zu ersuchen, ihm die Erlaubnis zu erteilen, in der Ritterzunft (gemeint ist hier die Ritterzunft Himmelreich) ein sogenenntes Krippenspiel für kleine Kinder anzustellen, da wegen Abgang anderen Verdienstes hiermit auf eine redliche Art sein Brot zu gewinnen sucht,darf er mit Zuversicht erwarten, daß Sie Bürger Maire ihre Genehmigung nicht abschlagen.“

Drei Johr spääde hatte sing ejene [[Schaubühn]] en de Linckgaß bei enem Herr Lüllsdor em Huus. Met enem andere Poppespille, enem Josef Spiegel us Kölle hatte schwer Knies jekriesch. 



Bereits em Winter 1808 hätte dann nochens esuene Breef öm „ sein zukünftiges Winterbrodt „ an de [[Bürgemeeste]] geschrewwe. 
Et moß wohl ärsch nüüdisch jewess senn dat esuene Breef jeschrewwe wurd. 
Domols wohr et bahl esu schlemm dat de Familisch nix mieh ze käue hat on me öm jede blanke [[Penning]] luure moht. 
De Text von dem Breef es ons fass komplett erhalde.

„  ...habe ich ein schönes eingerichtetes Bobbenspiel, welches allen Menschen wohl gefällt, weil ich auf keine einzige verführerische Art, kein Mensch mit meinem Spiel, beleidige, weil ich vor alle unartige anständt besorget bin,denn mein Spielhaus ist wohl mit Licht versehen und auch zwei aufmerksamen  Männern, welche gute Subordination beibehalten. Dieses Spiel ist eine gute Erfindung für mich, weil ich in dem betrübeten Winter meine Frau samet der drey Kinderen nothdürftig ernähren kann.Übrig ist davon nichts, da der Eingang nur ein Stüber ist....“

He ess et anzemerke, dat de [[Obrischkeet]] jenau dodropp luure däht, dat en de [[Theatere]] net och nur e bijse gefummelt werde konnt. Dorömm leefe die zwei Käärls met ene lange Stang en de Händ emme erömm on dähten de Pärsche die sisch ze eng jesezz hatte usenande fäje. (Dat Stangedinge nannten se em alljemeine de Sittlischkeitsschmeck)
Su jing de Zick erömm on seit dem 1823 de ierste Ruusemondachszoch leef, hat sich dat Programm von de Kreppespellsche schon schwer gewandelt. 
Et jov mettleweile schon de KNOLLENDORFER SIPPSCHAFF.
Die komische Jesellschaff bestond domols schon uss de selve Fijure wie me se hück noch erlewwe kann. Op et no de Speimanes odde de Besteva (Großvatte), et Mariezzebell on et Hännesje ess.
Me könnt sisch füe laache nass mache wenn op de Bühn dat Spellsche lossjeht.
En Johr befüe de Bönnsche Stadtsoldate jegründet worde senn, also schon 1871, joov et dat sujenannte „Fliegende Hännesje Theater“ 

De Christoph Winters wohr 1862 am 5. August jestorwwe.
Et jitt keene Nachweis woh dä ärme Deuwel begrawe worde es.
Datt wierd wohl en [[Armenbestattung]] op Melaten jewese senn. Weil et net emme esujot leef wie me et sisch jewönsch hat, moht dat Poppespell des öfteren ömtrecke. 
(De Noberschaff hatt sisch öfters beschwert on manschmohl konnt och einfach de Meet net bezahlt werde.)
De Nachfolleje vom Christoph Winters wohr jezz met däm janze Krohm en de Mauthgasse on dann op Lyskirchen Numme 14 jetrocke. 
Op emohl däht sisch och de bekannte Kölsche on och em Theaterspell aktive Famillisch [[Milliwitsch]] (erst später [[Millowitsch]]) bemöhe öm ene Anspruch op dat Poppespell anzemelde.

Ene tireckte Vewandte vom Winters wohr de Steinmetz Peter Klotz. 
Dä hat nämlich 1849 die Enkelin vom Winters, Magdalena geb. Königsfeld gehierot. Anno 1863 hätte dann in de Glockengasse opjemaht. Sing Witfrau däht dat wiggeführe on trock och von he noh do en janz Kölle öm. Veschiede Lück us de Familisch han dann och noch en Zick lang dat Theate wiggerjeführt. Me kennt z.B. noch e Textboch von 1852.

Esu jingk et emme wigge bis de [[Erster Weltkrieg|ierste Weltkreech]] usbjebroche es. De kölsche Obrischket hat längs erkannt wie schön on och wischtisch dat Hännesje Theater füe de Stadt wohr. Dä kölsche Industrielle [[Max von Guilleaum]] wohr ene von de große Gönner vom Theater on hätt wohl mansche Reichsmark en de Kass jedonn. 

Em Johr 1912 dann dähten sisch zwei kölsche Veeine - Heimatverein Alt-Köln und Kölnischer Geschichtsverein - zesamme. Unge de Schirmherrschaff vom [[Oberbürgermeister|Obebürgemeester]] [[Max Wallraf]] wuurd ene Ausschuss  „ um das früher von jung und alt so bevorzugte Kölner Hännesches in alter, gediegener Form zu neuem Leben zu erwecken „  jegründet.

Am 2. Oktober 1913 konnten dann met Ungerstützung von ALT KÖLN zwei Stöcke von Wilhelm Räderscheidt gespellt werde.

1. „ Et Gespens beim Mählwurms Pitter „
2. „ Hännesje on d´r Duud „

Obwohl esu mansche Veänderung stattjefunge hat, so blevten doch die Tüüpe vom Hännesje emme desellewe. 
Wämme hück em Hännesje sezz on die schöne Stöckelcher sitt die do jespellt werden, dann ess schön ze Wesse, dat me he am Rhing ahle Tradizijone huhhält, on dodrop luurt, dat se net kapott jonn.

Schön datt et esu ess.
He well isch de ierste Vezäll affschleeße. In spädere Zigge jeht et dann wigger met der „STORY“ vom Hännesje.


<!-- ======= -->
[[Category:Kölsch Hännesje Tijater]]
<!-- ======= -->
