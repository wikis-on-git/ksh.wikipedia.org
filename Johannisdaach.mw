Am 24. Juni fiert de katholische Kirch de Jeburtsdaach vom [[Johannes dä Dööper|Johannes dämm Dööper]], dä noh em Lukas-Evangelium (Lk 1, 26-38) jenau 3 Moont noh [[Maria Verkündigung]] un 6 Moont vür [[Weihnachte]] fassjeläsch wudde eß.

Dä Daach eß och de Mettsommerdaach op de Nordhalefkuurl von de Erd, un su werde en de „Johannisnaach“ vom 23. op de 24. Juni machmol noch „Johannisfüür“ affjebrannt. En [[Skandinavië]] eß dat ne janz huhe Fierdaach, weil do de Sonn an dämm Daach net unger jeht.

Jesus Christus, de Modderjoddes un Johannes dä Dööper sen öwrijens die einzige drei Minsche von dänne de Kirch de Jebuurtsdaach fiere deet. All andere Namensdaare werden om Duudesdaach von de Helije jefiert.

Am Johannisdaach steche de Buure zom letzte Mol em Johr Sparjel, domet sich die Planze beß zom nächste Johr erholle könne.    

Och de Johannisdruwe (Johannisbeeren) hann vom Johannesdaach ihre Naam, weil se öm dä Daach rief sen un jeplöck werde könne.

Spät Ovends ka'me em Jaade de Johanniswürmche (Glühwürmche) fleje sen.
