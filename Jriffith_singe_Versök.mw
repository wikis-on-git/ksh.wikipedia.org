{{Atikkel_op|Kölsch|}}

[[Image:Griffith experiment ksh.svg|thumb|450px|right|Em [[Frederick Griffith|Griffith]] singe [[weßßeschafflėjje Versök|Versök]] fengk et „Prenziip fůn de [[jeneetėsche Transfommazjůhn|Transfommazjůhn]]“ ėn de [[Pneumokokke]]]]


Dä [[Jrußbrettannije|brettesche]] [[Bakteerijje-Fochscho]] [[Frederick Griffith]] hädd_em [[Johr 1928]] dat noh ėmm benannte [[weßßeschaff]]lijje [[Äxpirimänt]] versooht, wat mer hück als Em '''Griffith singe Versök''' kennt.
Ungesök hät hä beshtemmpte [[Bakteerije]] (mer sare och jet ůnjenou Bazzille doför)

Et woh ein fůn de eezte en singe Aat, woh bei eruß kohm, dat et müjjellėsch sin künnt, dat mansch Bakteerėjje [[Erbennfommazjůhn]]e ungereijn ußtuusche künne.
Dat jeiht övver ene [[Vörjang]], dä mer de [[jeneetėsche Transfommazjůhn]] nänne deijt. <ref>[[M. G. Lorenz]] un [[W. Wackernagel]]: „''{{lang|en|Bacterial gene transfer by natural genetic transformation in the environment}}''“ em ''{{lang|en|Microbiological Review}}'', Band 58, Thema 2, Sigge 563–602, [[1994 (Johr)|1994]].<br />http://www.pubmedcentral.nih.gov/articlerender.fcgi?tool=pubmed&pubmedid=7968924</ref><ref>[[A. W. Downie]]: „''{{lang|en|Pneumococcal transformation - a backward view. Fourth Griffith Memorial Lecture}}''“ em ''{{lang|en|Journal of Genetic Microbiology}}'', Band 73, Theema 1, Sigge 1–11, [[1972 (Johr)|1972]].</ref>

Dä Jriffith hät zwei [[Stämm (Weßeschaff fum Lääve)|Stämm]] fun [[Pneumokokke]] jebruch. Domet künne sesch [[Muuß|Müüß]] aanshtekke, un dofůn könne se ok [[krangk]] wäde. Dä eine Shtamm hëijß 
„{{lang|ksh|Typ II-R}}“ un es nomaal unjevääerlesch för de Müüß, dä andere nennt mer der „{{lang|ksh|Typ III-S}}“, dä määt de Müüß för jewöönlesch krangk, un se jonn sujaa draan kappott. Dä einzėjje Ongerscheed zwesche dänne Shtämm eß, dat öm dä jefääelesche Shtamm eröm en Aat Kapsel uß 
[[polysaccharide]] Zocker eröm es. Wat enne_dren eß, eß einfaach ene „{{lang|ksh|Typ II-R}}“. Dat R shteiht och för „rüh“, dat S för „[[Saccharid]]“. Die Höll uß Zocker schöz dat Bakteerijum dojääje, dat et [[Ėmmuhnsüsteem]] em [[Weetsdier (vum Parasit)|Weetsdier]] dä [[Krankheijtsärrääjer]] fenge kann, et wėrrek wi_j_en [[Mask]]. Dröm krijje dė Müüß eets met, dat jët nit schtemmp, wann et ald ze shpääd_es. Bei de Bakteerijje „{{lang|ksh|Typ II-R}}“, di keine so_ne [[Schotzscheld]] han, es dat anders, un se wäde fům Ėmmuhnsüsteem äkannt, opjejreffe, un nidderjeronge.

En singem Versök hät dä Griffith eetß Bekteerije us dämm Stamm „{{lang|ksh|Typ III-S}}“ kappott jemaat. Dat jingk, indämm dat hä se esu heiß jemaat hät, dat se et nit övverlääve kůnnte. Die han dann och kei Müüß mieh krangk jemaat. Donoh hät hä de harmlose kapodde Bakteerie uß däm Stamm „{{lang|ksh|Typ III-S}}“ met dä harmlose uß däm Stamm „{{lang|ksh|Typ II-R}}“ jemesch, un di Meschung dä Müüß jejovve. Do sin di dann op eimohl doch fun krangk jewoode! Ovschůnn jeede för sesch dä Müüß nix aandonn kunnt, kunnte se kombineet e Weetsdier ömbränge.

Jriffith hädd_et och henkrääje, em [[Bloot]] fůn dä duude Müüß sowool läävende Bakteerije uß dämm Pneumokokke-Shtamm „{{lang|ksh|Typ II-R}}“ ze fėnge, als och läävende Bakteerije uß dämm Shtamm „{{lang|ksh|Typ III-S}}“. Hä trok dä [[Schloß (Loggik)|Schloß]] doh drůß, dat et ööhnßwie müjjelesch wohr, dat fůn däm Shtamm „{{lang|ksh|Typ II-R}}“, dä joh noch am Lääve wohr, mansche Bakteerije „ömjwandelt“ oddo „transfommeet“ woode wohre en Bakteerije uß däm jevährlejje Shtamm „{{lang|ksh|Typ III-S}}“. Doför maat hä e „Prenziip fůn de Transfommazjůhn“ ėn de Pneumokokke uß däm kapodde Shtamm „{{lang|ksh|Typ III-S}}“ verantwootlesch, wat op öhnß en Aat un Wihß en dä kappodde Bakteerije noch övverish sinn, un wėrreke moot.

Hück weße mer sujaa, dat dat „Prenziip fůn de Transfommazjůhn“ de [[Desoxyribonukleinsäure|DNS]] en däm Stamm „{{lang|ksh|Typ III-S}}“ singe [[Zëllkääne]] wohr. Woh de Bakteerije ald fůn dä Hetz kapott jingke, hät de DNS se övverlääf, un dann han de Bakteerije uß dämm Shtamm „{{lang|ksh|Typ II-R}}“ di DNS opjenomme. Dämm Stamm „{{lang|ksh|Typ III-S}}“ singe DNS hät dat Jeen, ůdder de [[Jeen]]e, di de Schotz-Kapsel uß Zockere opboue. Met däm Jeen en sėnge Ußshtattůng, kůnnte de förmoolijje „{{lang|ksh|Typ II-R}}“-Bakteerije jez och esu en Kapsel opboue, un wohre domet och för em Weetsdier singe Immuhn-Affwehr jeschötz. Su han se övverlääf, un do kůnnte se dann och dat Weetsdier ömbrenge.

Dämm „Prenziip fůn de Transfommazjůhn“ sėng akkeraate Natur als DNS op_ze_zëije eß shpääder drei Fochschore em [[Avery,  MacLeod, un McCarty ierem Versök|Versök fun Avery, MacLeod, un McCarty]] jelonge, un zweij andere han et mem [[Hershey un Chase ierem Versök]] beshtäätesch.

== Loor och noh ==
* de [[Jeneetėk]]

== Quelle ==
<references />
:'''ußerdämm''':
# [[Avery]], [[MacLeod]], un [[McCarty]]: „''{{lang|en|Studies on the Chemical Nature of the Substance Inducing Transformation of Pneumococcal Types: Induction of Transformation by a Desoxyribonucleic Acid Fraction Isolated from Pneumococcus Type III}}''“ em „''{{lang|en|Journal of Experimental Medicine}}''“, Band 79, Thema 1, Sigge 137–158, [[1994 (Johr)|1994]]. (Betrik sesch op däm Jriffith singe ojinaale Versök)
# [[Daniel Hartl]] un [[Elizabeth Jones]]: „''{{lang|en|Genetics: Analysis of Genes and Genomes, 6th edition}}''“, Verlach ''{{lang|en|Jones & Bartlett}}'', [[2005 (Johr)|2005]], 854 Sigge. ISBN 0-7637-1511-5.

== Websigge ==

* [http://osulibrary.oregonstate.edu/specialcollections/coll/pauling/dna/papers/avery.html Däm Griffith singe ojiginaal Atikkel] (''op [[Änglesch (Shprooch)|Änglesch]]'')
* [http://www.ncbi.nlm.nih.gov/entrez/query.fcgi?db=pubmed&cmd=Retrieve&dopt=AbstractPlus&list_uids=33226 Nohdrok zom 35-jöhrijje] (''op [[Änglesch (Shprooch)|Änglesch]]'') kammer o_noch koufe.
* http://www.pubmedcentral.nih.gov/articlerender.fcgi?tool=pubmed&pubmedid=7968924 (''op [[Änglesch (Shprooch)|Änglesch]]'')

{{Övversaz uß|en|Jriffith singe Versok}}


{{Schablon:Weßßeschaaf & Teschnigk}}

&nbsp;
{{DEFAULTSORT:Jriffith singe Versok}}
<!-- ======= -->
[[Saachjrupp:{{ns:4}}:Övversätzung van d Wääch]]
[[Saachjropp:Ennzoteere!]]
[[Category:Versök (Jeneetek)]]
<!--
[[Category:Johr 1928]]
[[Category:Versök (Microbiology)]]
[[Category:Microbiology]]
<!-- ======== -->

[[ca:Experiment de Griffith]]
[[de:Griffiths Experiment]]
[[el:Πείραμα του Γκρίφιθ]]
[[en:Griffith's experiment]]
[[eo:Eksperimento de Griffith]]
[[es:Experimento de Griffith]]
[[fi:Griffithin koe]]
[[fr:Expérience de Griffith]]
[[he:ניסוי גריפית']]
[[hu:Griffith-kísérlet]]
[[id:Percobaan Griffith]]
[[it:Esperimento di Griffith]]
[[ja:グリフィスの実験]]
[[ko:그리피스 실험]]
[[la:Experimentum Griffith]]
[[li:Experimint vaan Griffith]]
[[pl:Eksperyment Griffitha]]
[[ro:Experimentul lui Griffith]]
[[simple:Griffith's experiment]]
[[sv:Griffiths experiment]]
[[tl:Pagsubok ni Griffith]]
[[zh:格里菲斯實驗]]
