{{Watt ėßß datt|Jringkopp|}}
{{Atikkel_op|Kölsch}}


Enne '''Jringkopp''' oddo '''Gringkopp''' eß enne [[Kopp]], fö_jewöönlesch en [[Shtëijn]] jehoue,
oddor_e [[Jeseesch]], wat mer aan [[Huuß|Hüüserwäng]] fingk, ann [[Ëkk]]e als_enne [[Ziioroot]], un aan [[Jivvel]]le un fröjer och öff övver de [[Këller]]_[[Ennjangk|Ėnnjäng]]. Dann woore di esu jemaat, dat mer enne [[Fläschezoch]], e [[Siel]] un [[Roll]], un esu jët_draan maache kunnt, un di dääten se miihz en der [[Muul]] hallde, wann_se wi_j_enne [[Kran]] ennjesazz woodte. Esu koohme zem Bëijshpöll [[Balle]], [[Sack|Sägg]]_un [[Keßß|Keßte]] un wadd_och emmer en de bövvere [[Schtockwërrək|Schtögg]]_en de Hüüser, bëij_de [[Koufmann|Kouflügg]]_un de [[Hänntlo]]. För de Këllo han di fö jewöönlesch ëijfach nur der Muul oppshtonn, dä eß dann nur deev_un rongk noh enne jemaat, këij [[Zaan|Zäng]], këij [[Zong]] un nix drenn. Dadd_eß, domet mer ene [[Shtang (Forrəm)|Shtang]] oddo enne [[Boum (Hevve)|Boum]] oddo [[Ballëke]] dren döüje kann, womet mer dann schwere Saache un [[Laßß]]te, wi [[Bierfaß|Stöcker Bier]] un [[Wingfaß|Wing]], en dä Käller_eronger lohße kann, un_de [[lëddish|lëddijje]] och widdo erop.
[[Beld:Hansahochhaus2.jpg|left|thumb|Enne [[modern]]e Jringkopp als [[Aape]]_[[Jeseesh]] am [[Hansa_Huhuuß]] en [[Kölle]]]]
De '''Jringköpp''' aam [[Bou]] hann de [[Shtëijnmäzz]]e emmer jannß besönndoß schön jemaat. Esu e Jeseesch, däät dan zem Bëijsjpell fun dä [[Aanshträngong]] un dä [[Qwaal]]e fozëlle, dim_mer hät, wäm_mer esu [[Jeweesh]]te aan [[Lien]]e aan de [[Schnüßß]] hange hät. Decke [[Bakk]]e, fodriihte [[Ouch|Oure]], e [[shëijf]] [[Jebeßß]] un de Zëng jeblekk, dat eß nit sëllde. Janz jähn woodte de Köbb_övver de Këllo_Löscho och jenůmme, öm di ze [[forschrëkke]], di des [[Naakß]] do enshtëije un [[kleue]] jonn wollte. Et joov jo nit esu fill [[Leesch]] wi hügg_en de [[Shtrooß]]e un [[Jaß]]ße, un wenn De Der övverlääshß, Do hässs_alld_e [[schlääsch Jeweßße]], wëijl De o_m Wääsch beß, jët [[fobodde]]neß ze donn, un dann kütt der [[Moond |Moohnd]] eruß, un et luuert Desch op ëijmool enne [[Düüvel]] aan&nbsp;…
{{Dijaläk un bochshtabbeet
|ksh-Akademie=Gringkopp
|ksh-Wrede=Jringkopp
|ksh-rt=Jringkopp, Jrėngkopp
|ksh-rd=Jringko&#808;p, Jriŋko&#808;p
}}
Mansche fun dä '''Gringköpp''' senn och nur do, uß [[Spass_aan_de Freud]], wëijl_t schön_eß, oddo fö_ze_zëije, dat mer_et sesch [[Jëlld_aan_de Fööß|lëijßte]] kann.

== Wëppsigge ==
[http://www.xtratrix.de/Autoren/42388731/kln-brck/suedbr/kopf1.htm Jringkopp en Kölle] aan de [[Södbröck (Kölle)|Södbröck]]
[http://www.xtratrix.de/Autoren/42388731/kln-brck/suedbr/kopf2.htm Jringkopp en Kölle] aan de [[Södbröck (Kölle)|Södbröck]]

<!-- ======= -->
[[Category:Bou]]
<!-- ======= -->
