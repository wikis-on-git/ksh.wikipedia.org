{{Atikkel_op|Kölsch|}}
[[Beld:Jürgen Zeltinger - Demonstration „Köln stellt sich quer“ (4824).jpg|right|thumb|De Zeltingers Plaat op dä [[Demmo]] „[[Kölle shtellt sesch queer]]“ em [[Johr 2008]]]]


De '''Zeltingers Plaat''', jeboore un jedeuf als '''Jürgen Zeltinger''', es ene [[Kölle|kölsche]] [[Kraat (Minsch)|Kraat]], [[Mussiker]], Jrönder un Namensjevver vun de [[Zeltinger Band]], die zick [[1979 (Johr)|1979]] op [[Fasteloovend]] vum Inßaider-Tip zom Shtadtjeshprääsh wood, un woh hä bes hück aam [[Senge]] es. Hä ess_enen bekennden [[Schwuul]]en, un hät met [[Rockmussik|rockijje]], päsöönlesche Leeder sing jröößte [[Äfollsch|Äfollje]] jeviert — „Esch ben en [[Tunt]], be käänjesund“ — „Esch ben_ne [[Asi]] met [[Niwoh]], lessen [[Lürrik]] op em [[Klo]]“ — un esu en dä Aat hüert sesch dat aan. He es zwa nit besöndersch jruß, ävver en opvällejje un beeidrockende Äscheinung. Wo hä opdouch föllt hä dä Roum uß, un de [[Lück]] loore noh emm. Lang hät mer en koum ens oohne ene [[Hoffshtaat|Hoffshtaad]]_uß [[Schwuul|flöcke Junge]] öm en en de Öffentleschkeit eröm loufe jesinn.

{{DEFAULTSORT:Zeltinger Jurgen}}
<!-- ======= -->
[[Category:Fürname|Jürgen Zeltinger]]
[[Category:Mann]]
[[Category:Senger]]
[[Category:Kölle]]
<!-- ======== -->
[[de:Jürgen Zeltinger]]
