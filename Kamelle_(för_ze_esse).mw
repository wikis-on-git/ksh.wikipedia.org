''Dä Aatikkel verzallt vunn dä Kamelle zem Eßße. Willze mieh wisse watt_et noch heijße ka, luurenß unger [[Kamelle (Watt ėßß datt?)]].''

----
[[Image:Glass candies.jpg|thumb|200px|right|Kamelle ußß [[Jlaas]]]]

En '''Kamelle''' ėßß watt do an ding [[Kappes]] krėßß wann do beijm [[Zoch]] nit rishtish opjepaaß häßß. Ma_kann se eßße oder och lutsche.

Kamelle sinn fröher ußß [[Karamell]] jemaat woode, unn däsderwäjje hätt se sing Noom jekrisht. Hückzedaach jitt_et all Jeschmacksrishtunge, vunn [[Kola]] bėß, jo, [[Himmel unn Ääd]] oder sunz watt. Kamelle kannze joot schmieße unn däswäjje sinn se de Houpwurfjeschoßß beijm [[Fastelovend|Karneval]]s[[zoch]]. [[Strüßje]]r, Bäll unn [[Kooche]] wėėde zwar och jeschmeßße, äwwer de Kamelle sinn dat wishstishste. Se sinn daher och en Aat [[Sümbol]] för der Karneval. Wann wer ''Kamelle'' roof, weijß jeder watt jemeint ėßß: ''Kamelle, dä [[Prinz]] kütt.''

Kamelle wėėde uß en [[Zucker]]lösung mėd [[Stärke]]sirop oder [[Invertzucker]] unn Jeschmacksstoffe jemaat. Se könne haat sinn ([[Jlaas|jlasaatisch]], bėß 3% [[Wasser]]) oder weijsh (bėß 8% Wasser). Tüppisch ėß en [[Papier]]hülle om jedet eijnzelne Kamellscher.

[[Category:Foder]]
[[Category:Fastelovend]]
