'''Karl August Wilhelm Frenzel''' (* 28. Aujust 1911 ä [[Zehdenick]]; † 2. September 1996 ä [[Garbsen]]) woch önö [[Schotzstaffel|SS]]-Oberscharvührer un  Övvischde van öt [[Vornichtungslajer Sobibór]].

== S Iääve ==
Karl Frenzel woch önö jeliirde Zemmermann un Metzjer. No singe Beitrett zo d [[SA]] un d [[NSDAP]] wood hä beij d [[Aktiun T4]] äjesatze. Dobei woch hä ä Grafeneck, Hadamar un Bernburg.

Tösche Aujust 1942 un Oktober 1943 werkde hä ä [[Vornichtungslajer Sobibór|Sobibor]], wo onger sing Opsichd bes zo 250.000 [[Mänsch]]e ömbraad wode send.

Ängß 1943 wood hä no [[Italije]] vorsatze, öm ä [[Triest]] di [[Jüddedom|Jüdde]] no z ställe un dönö öt Jeld aav z knööfe bevöör sö en dr Duud jescheckd wäde sollte. Usserdäm solld hä sisch öm d Partisane kömmere.

No öt Äng van dr [[Zweide Weltkresch]] nomme d [[Amilandt|US]]-Soldate häm vass, leete Frenzel ävver em November 1945 wärm vreij. Em Määu 1962 koom hä wärm vöör Jericht un wood wäje dr Mord a 6 Jüdde un d Beteilijung am Mord a 150.000 Jevangene zo lävbenslänglich vorurdeelt. Dobeij moss ävver jätt valsch jeloufe see. Dörch önö Vorvahrensvähler wood hä 1982 vreijjesproche. 1985 wood hä wärm vorurdeeld, brude ävver wäje sing schläte jesondheet net en öt Kitsche.

1996 storv Frenzel ä [[Hannover]].

== Jätt z lääse ==
* [http://www.sobibor.info/confrontation.html Watt Övverläävende va Sobibór vorzälle könne]
* [http://thm-a01.yimg.com/nimage/d32acb845fe8f318 Ö Beld va Karl August Wilhelm Frenzel]

[[Saachjrupp:Vornichtungslajer Sobibór]]
[[Saachjrupp:Mann]]

[[de:Karl Frenzel (SS-Mitglied)]]
[[en:Karl Frenzel]]
[[fr:Karl Frenzel]]
[[ja:カール・フレンゼル]]
[[pl:Karl Frenzel]]
[[sv:Karl Frenzel]]
