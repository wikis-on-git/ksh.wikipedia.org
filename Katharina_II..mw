{{Atikel_op|Stolberger Platt}}
[[File:ArgunovIP EkaterinII 1762GRM.jpg|miniatur|250px|right|Katharina dö Jruuße]]
'''Katharina II.''' (* 2. Mai 1729 ä [[Stettin]]; † 17. November1796 ä [[Sankt Petersburg|Sankt Petersburch]]), di och '''Katharina d Jruuße''' jönannd wood, woch d leitzde russische [[Zarin]]. Zosätzlich woch sö d [[Häzzogin]] va Holstein-Gottorf.

== Wi sö Zarin wood ==
''Prinzessin Sophie Auguste Friederike van Anhalt-Zerbst-Domburg'', di spidörö Zarin, wood 1729 ä Stettin jöboore. 10 Joohr dono troff sö hörö zokönftije Mann [[Peter Fjodorowitsch]], dä Zar [[Peter III.]] wäde solld, öt ischde Mol. Vönf Joohr dono, 1744, reisde sö no St. Petersburch, öm Peter zö hiirode. Sophie, di zo di Zitt noch net Katharina hosch, jöveel öt jott ä [[Russland]]. Sö woch ö hell Köppche un liirde flott dö Sproch un vorsood, wi ön russische [[Vrau]] z lääve. Sälvs hör Religiun joov sö op un nomm di russisch orthodoxe a. Als sö dat däng, paaßde sö och hörö Naam a un wood ''Jekaterina Alexejewna''. 

Am 1. September 1745 hiirode Katharina hörö Mann. Watt sö sisch domet aadäng, woss di jong [[Vrau]] zo di Zitt noch net. Peter woch noch ä halv [[Kengk]] un woss met Vraulüüh janüüß aazövange. En öt Tareboch va Katharina stäng, dat hä en d [[Huchzittsnaad]] met Spellzüch jöspelld had un Katharina en ön Uniform an d Döör oppaaße mood, dat kenne örä koom. En d ischde aach Joohr had Peter net eemol met Katharina jöschloffe.

Peters Mamm [[Anna Petrowa]] waade jädde Daach dorop, dat di zwei ö Kengk häkrääte, ävver öt däng sisch nüüß. Am 1. Oktober 1754 wooch öt ösu witt. Önö Jong wood jöboore. Öt wood zwar vorzald, dat Peter janet dr [[Papp]] woch, dat Katharina ö [[Küddelche]] met [[Sergei Wassiljewitsch Saltykow]] jöhad hod, dä dr Papp woch, ävver Peter un Katharina saate, dat dä Jong [[Pawel Petrowitsch]], dr spiidere Zar [[Paul I.]] va hönö woch. Spiir wood noch ä [[Mäddche]] jöbore, dat sö Anna nannte, dat ävver no 9 Mond us öt Lääve scheed.

Als Peters Mamm storv, wood hä dr neue Zar. Hä stald alles op dr Kopp, watt möjelich woch. Su kämpfde dö Russe jäje dö [[Preusse]] un wore kott dovör, dä [[Kresch]] zö jöwänne. Peter entscheed, dat [[Vreede]] se sold un mo di Preusse net platt mache solld. Ävver och sönß laad hä sich met alle Traditiune a. Katharina woohl hä net mä kalt stelle, hä saat hör och, dat sö en ö [[Kluster]] sold, öm do bes an öt Äng van hör Lääve zö bliive. 

Katharina däng sisch met ö paar huch Jeneräle zösamme un maade sisch zo d [[Kaiserin]]. Hörö Mann wood kotterhand aavjösatze. No ön kotte Zitt em [[Kitsche]] storv hä. Am 12. September 1762 wood Katharina dö neu Zarin va Russland.

== Wat sö vöör Russland däng ==
Katharina vorsood dovör z sorje, dat öt dö Russe besser jäng. So leed [[Jrondschüll|Schüll]]e bouwe. Dank hör woode Landkaate va Russland jözeechnet un öt Volk jözalld. Sö entscheed, dat völl Bure hön Land vorlosse sollte, öm an anger Stelle neu aa zö vange. Mo brutt net z saare, dat kenne van di Bure dat woohl. Öt koom zm [[Pugatschow-Opstand]]. Dat öt [[Wolgadütsche]] jitt, litt a Katharina, di zojölosse hod, dat [[Dütschland|Dütsche]] an d Wolga siidele dorfe.

Jruuße Kresche jäje d Türke vorholpe hör dozo, Russland bes an öt [[Schwazze Meer]] z vorjrüüßere. Dozo jöhood och d [[Halvinsel Krim]]. Dörch d Deelung va [[Pole]] kutt sö noch ens onjöväär 1 Millium km² Land jöwänne.

== Hör Küddelcher ==
Katharina hod jo met Peter II. net jraad dat, watt sisch ön Vrau va hörö Mann wönschd. Sö hod ävver önö Hoof Küddelcher met anger Männer. Völl dovan worö mä jott vöör enn Naaht, ävver Katharina woch ösu jäck op [[Sex]], dat sö ni jönoch dova kräät. Övver all hör Leevschafte schreev sö en hör Tareboch.

Katharina dö Jruuße storv am 17. November 1796 an önö Schlaach. Pawel Petrowitsch, hörö Jong, wood dr spiidere Zar Paul I.

== Jätt z lääse ==
* [https://portal.d-nb.de/opac.htm?query=Woe%3D118560565&method=simpleSearch Bösch övver Katharina II.]

[[Saachjrupp:Historie]]
[[Saachjrupp:Rußßlandt]]
[[Saachjrupp:Zar]]
[[Saachjrupp:Frau]]

[[af:Katharina II van Rusland]]
[[an:Catalina II de Rusia]]
[[ar:كاثرين الثانية (ملكة روسيا)]]
[[arz:كاترين التانيه ملكة روسيا]]
[[ast:Catuxa II de Rusia]]
[[be:Кацярына II, імператрыца расійская]]
[[bg:Екатерина II]]
[[br:Katelin II]]
[[bs:Katarina II, carica Rusije]]
[[ca:Caterina II de Rússia]]
[[cs:Kateřina II. Veliká]]
[[cy:Catrin Fawr]]
[[da:Katharina 2. af Rusland]]
[[de:Katharina II. (Russland)]]
[[el:Αικατερίνη Β΄ της Ρωσίας]]
[[en:Catherine II of Russia]]
[[eo:Katerina la 2-a (Rusio)]]
[[es:Catalina II de Rusia]]
[[et:Katariina II]]
[[eu:Katalina II.a Errusiakoa]]
[[fa:کاترین دوم روسیه]]
[[fi:Katariina II]]
[[fr:Catherine II de Russie]]
[[fy:Katarina II fan Ruslân]]
[[ga:Caitríona II na Rúise]]
[[gl:Catarina II de Rusia]]
[[he:יקטרינה הגדולה]]
[[hi:महारानी काथरिन]]
[[hr:Katarina II. Velika]]
[[hu:II. Katalin orosz cárnő]]
[[id:Yekaterina II dari Rusia]]
[[io:Yekaterina 2ma]]
[[is:Katrín mikla]]
[[it:Caterina II di Russia]]
[[ja:エカチェリーナ2世]]
[[jv:Katarina ingkang Agung]]
[[ka:ეკატერინე II (რუსეთი)]]
[[kk:Екатерина II]]
[[ko:예카테리나 2세]]
[[la:Catharina II (imperatrix Russiae)]]
[[lt:Jekaterina II]]
[[lv:Katrīna II]]
[[mk:Катерина II од Русија]]
[[mr:कॅथेरिन दुसरी, रशिया]]
[[nds:Katharina de Grote]]
[[nl:Catharina II van Rusland]]
[[nn:Katarina II av Russland]]
[[no:Katarina II av Russland]]
[[pl:Katarzyna II Wielka]]
[[pt:Catarina, a Grande]]
[[qu:Katharina II]]
[[ro:Ecaterina a II-a a Rusiei]]
[[ru:Екатерина II]]
[[sa:महारानी काथरिन]]
[[scn:Catirina II la Granni]]
[[sh:Katarina Velika]]
[[simple:Catherine II of Russia]]
[[sk:Katarína II. (Rusko)]]
[[sl:Katarina Velika]]
[[sr:Катарина Велика]]
[[sv:Katarina II]]
[[ta:உருசியாவின் இரண்டாம் கத்தரீன்]]
[[th:สมเด็จพระจักรพรรดินีนาถแคทเธอรีนที่ 2 แห่งรัสเซีย]]
[[tl:Catherine II ng Rusya]]
[[tr:II. Katerina]]
[[tt:Ekaterina II]]
[[uk:Катерина II (імператриця Росії)]]
[[vec:Caterina II de Rusia]]
[[vi:Ekaterina II của Nga]]
[[war:Catherine II han Rusya]]
[[zh:叶卡捷琳娜二世]]
