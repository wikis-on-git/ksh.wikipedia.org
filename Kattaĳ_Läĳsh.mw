En '''Kattaĳ_Läĳsh''' — dat säät dä Name — ess_en [[Läĳsh]] di ėn_ner [[Kattaĳ]] stish.
Wi küdd_enne_Duude en_en Kattaĳ?
Dä eß doch ned_uß [[Pappendäkkel]]l?
Nää, eßß_e net, dat mööd_Er jäz suzesare jätt [[„ėn Aanförunge“]] foshtonn,
ed_ess_en „Läĳsh“ enn_enner Kattaĳ odder_esu jäd_äänljjem,
allso mieh enne duude [[Endrach]] enn_enner Lėßß,
odder en [[Kattaĳ_Kaat]] met nix drop wat lääve däät,
käĳne rishtijje Duude us Fläĳsj_un_Blood.

Wi kumme Kattaĳ_Läĳshe en en Kattaĳ_erinn?
Pass_op,
dat kannß_de esu hann:
Do melds Dish öönzwo aan,
zom Bäĳshpill obb_enner [[Websigk]], 
un dann küßß_De ni_mi vidder noh do.
Un Zack! es uß dinge Aanmeldung en Kattaĳ_Läĳsh jewoode,
op dä Websigk.

Et jit Lück,
di maache sijj_enne_Shpaßß do drußß,
dat se sijj_en jeede [[Lėßß]] endraare,
en jeden [[Foaĳn]] enträdde,
jeeden_[[Kattaloch]] beshtälle,
jeede Zäddel ußfölle un ungershriive,
un wat nidd_all.
Un_dann hann_se hengernoh met nix mieh jädd_[[am Hoot hann|am Hoot]].
Su_n Lück prodduzeere unn hingerlooße Kattaĳ_Läĳshe [[ze_baasch]].

Ävver janz urshprönglish,
dat wolle mer on_noch saare,
äntshtundte Kattaĳ_Läĳshe och wääje rishtijje Dude.
Do käät äĳn övver Joohre ėmmer dor neußte [[Forsandthuuß]]_Kattaloch zojescheck,
dann eßß_e jeshtůrrve.
Ävver em Forsandthuuß wäĳs_et noch Käĳne.
Un shoon hann di_jen Kattaĳ_Läĳsh mieh em [[Kompjuter]].
Su kann_t jonn.
Dä Kattaloch kridd_er jedenfallß wigger zojesheck,
beß dadd_et aĳne merrək.
Dä moss_och ja_nit shtėrrve,
ed_rigg,
wänn hä [[Ömtrekke (Wunnung)|ömtrigg]]_un verjißß de [[Nohsänndung]]e bäĳ de [[Poßß]].

Joh, dat_woo_t övver Kattaĳ Läĳsh.

<!-- 
zom Baĳshpill künnz_De dat hee
[[:Special:login|bäĳ Unß]]
maache,
un dann kü
-->
== Ußßerdämm ==
* Dä [[Zääl_Kandidat]]

<!-- ======= -->
[[Category:Vorwaltung]]
<!-- ======= -->

[[de:Karteileiche]]
