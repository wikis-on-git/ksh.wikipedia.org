{{Atikel_op|Stolberger Platt}}
[[File:Van Gogh - Die Kirche von Nuenen mit Kirchgängern.jpeg|miniatur|right|200px|D Kerch va [[Nuenen]] met Kerchjänger]]
D '''Kerch va Nuenen''' es ö Beld, dat [[Vincent van Gogh]] em Joohr 1884 molde.

Vincent woch no ön lang Zitt wärm öns no sing [[Äldere]] komme un stäng do wi önö ärme Söck vöör d Döör. Singe Ädröck op sing Mann un singe Papp moss net jott jöwääh see. Hä soch wi önö Schlubbejupp us. Hä kutt beij hön wonne, ävver öt zeechde sisch at no kotte Zitt, dat hä dä sälve Jäck woch, däm sö va vreuer kannde. Sing Äldere hoffde, dat dä Bösöck net lang duurde. Önö klenge Schopp maade Vincent sisch zm Atelier, zm Molzemmer. Watt sing Äldere erwaade, troon en. Hä woch dä alde Deckkopp, dä hönö at vörhen öt Lääve schwoch jömaad hod, woch jäje d [[Kerch]] un vong Stritt met dr [[Papp]] a. Erjendwann wood öt jätt besser tösche [[Kengk]] un Äldere.

Em Januar 1884 broch sisch Vincents [[Mamm]] ö [[Bee]] un Vincent kömmernde sisch öm hör. All sing Molerei wood op Siij jölaad. Mo kann aanämme, dat hä en di Zitt spüürde, wi siihr hä doch a sing Mamn hong. En di Zitt entstäng dat Beld ''D Kerch va Nuenen met Kerchjänger''.

Vincent saad dozo, dat dat enn van di Klengichkeete woch, di hä vöör sing Mamm jömold hod.

Dat Beld wood ä [[Ölvärv]] op [[Lingwand]] jömold un had ön Jrüüde va 41,5 * 32 cm. Öt hängd em ''Rijksmuseum Vincent van Gogh'' ä [[Amsterdam]].

[[Saachjrupp:Beld]]
[[Saachjrupp:van Gogh]]
