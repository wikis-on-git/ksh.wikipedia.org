Kerpe eß e Stadt ca. 20 km wesslish vun Kölle un 40 km össlish vun Oche, wo de A 4 un de A 61 sish krütze.

Kerpe selvs wor ald em fröhe Meddelaltor bekannt (871 in en Urkund jenannt). 1288 eß et brabantsch jewoode un kom esu 1522 ungor de Herrschaff vun Spanie. 1712 wor et en eijene Herrschaff (Kerpen-Lommersum), beß 1794 de Franzuse kome. 1814/15 wood et preußish.
1941 hät Kerpe et Stadträäsh kräje. Dozo jehüürt och noch Langenich.

Wie 1975 die Jebeetsreform kom, sin er och noch andere Stadtteil dozojekumme:
*Senndörp (Sindorf)
*Horrem (met däm jröößte Bahnhoff) un Neu-Bottebrooch (et ahle Bottebrooch wood affjebaggert för dä Tagebau Frechen)
*Bloozem (Blatzheim) un Berjerhuse (Bergerhausen)
*Mannem (Manheim), wo die Bröder Schumacher op dr Kaatbahn et Renne ahnjefange han
*Buir (weed "Bühr" ussjesproche)
*Türnich met Balkes (Balkhausen) un Brüjje (Brüggen)
*Mödroth (Mödrath) - eß 1958 ömjesiedelt woode, för de Tagebau Frechen. Op däm Jebeet, wo fröher dä Tagebau wor, eß jetz och et Marijefeld, wo dä Paaps Benedikt XVI 2005 die jruße Mess afjehaale hät.

[[Meedije:http://www.stadt-kerpen.de/]]
[[http://de.wikipedia.org/wiki/Kerpen]]
[[http://de.wikipedia.org/wiki/M%C3%B6drath]]
