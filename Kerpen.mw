{{Atikkel_op|Kölsch|Ripoaresch Töhn}}
'''Kerpe''' eß e Stadt ca. 20 km wesslish vun [[Kölle]] un 40 km össlish vun [[Oche (Shtadt)|Oche]], wo de {{A|4}} un de {{A|61}} sish krütze.

Kerpe selvs wor ald em fröhe [[Meddelaltor]] bekannt ([[871 (Johr)|871]] in en Urkund „villa Kerpinna“ jenannt). Dozo jehüürt och noch et Dörp [[Langenich]] elans dä [[Neffelbach]] (dä jitz en Kerpe ungerrührt eß, zewäjens däm Jerüsh un däm Huhwassor). Jet össlish vun Kerpe fleess dä [[Neffelbach]] en de [[Erf]], su kammer [[Kerpe (Erf)|Kerpen/Erft]] vun [[Kerpen /Eifel)|Kerpen/Eifel]] (bei [[Gerolstein]]) ungerscheide.

Kerpe wood derzicks och '''Künningskerpe''' jeheeße, wal dr en Oche jekröönt Künning op dr Reis vun Oche noh Kölle hee en [[Palz]] hat. De Häre vun Kerpe sin er ald dovör kaisertreu jeblevve.

Noh dä [[Schlaach bei Worringe]] [[1288 (Johr)|1288]] eß Kerpe [[brabantsch]] jewoode un kom esu [[1522 (Johr)|1522]] ungor de Herrschaff vun Spanie.

[[1712 (Johr)|1712]] (noh däm [[Spansche Ervfoljekreesh]]) wood et en eijene Herrschaff ([[Kerpen-Lommersum]]) met singe eijene Rejierung, beß [[1794 (Johr)|1794]] de Franzuse kome. [[1814 (Johr)|1814]]/[[Joohr 1815|15]] wood et [[preußish]].
[[1941 (Johr)|1941]] hät Kerpe et [[Stadträäsh]] kräje.

De [[Jesellevattor]] [[Adolf Kolping]] eß en Kerpe jeboore, am [[8. 12.]] [[1813 (Johr)|1813]]. [[http://de.wikipedia.org/wiki/Kolping]]

Wie [[1975 (Johr)|1975]] die Jebeetsreform kom, sin er och noch andere Stadtteil dozojekumme:
*[[Senndörp]] (Sindorf)
*[[Horrem]] (met däm jröößte Bahnhoff) un [[Neu-Bottebrooch]] (et ahle [[Bottebrooch]] wood affjebaggert för dä Tagebau [[Frejshem]])
*[[Bloozem]] (Blatzheim) un [[Berjerhuse]] (Bergerhausen)
*[[Mannem]] (Manheim), wo die Bröder Schumacher op dr Kaatbahn et Renne ahnjefange han
*[[Buir]] (weed "Bühr" ussjesproche)
*[[Türnich]] met [[Balkes]] (Balkhausen) un [[Brüjje]] (Brüggen)
*[[Mödroth]] (Mödrath) - eß [[1958]] ömjesiedelt woode, för de [[Tagebau Frejshem]]. Op däm Jebeet, wo fröher dä [[Darebou|Tagebau]] wor, eß jetz och et [[Marijefeld]], wo dä [[Paaps Benedikt XVI]] [[2005 (Johr)|2005]] die jruße [[Mess (en de Kersch)|Mess]] afjehaale hät.

Kerpe hät jitz de mietzte Inwohnor vum [[Rhing-Erf-Kreis]] un eß drop un drahn op {{formatnum:70000}}&nbsp;Inwohnor ze kumme.

==Websigge==
* [http://www.stadt-kerpen.de/ www.stadt-kerpen.de]
* [http://gymnasium-kerpen.eu/ Jümnasijum Kerpe] dääsde anklicke: Fächer&Projekte: [[2007 (Johr)|2007]]: Kerpen für Jugendliche - Do fingk mer wishtije Informazijone! 

{{Navvi Ööt Kerpe (Erf)}}
{{Navvi Shtädt Kr Barrschem}}

{{DEFAULTSORT:Kerpe Erf}}
<!-- ======= -->
[[Category:Shtadt]]
[[Saachjropp:Kerpe| Kerpe Erf]]
[[Saachjropp:Rhing-Erf-Kreis]]
[[Saachjropp:Rejierungsbezörk Kölle]]
[[Saachjropp:Landschaffsfobanndt Rhinglandt]]
[[Saachjropp:Rhingland]]
[[Saachjropp:Noodrhing-Weßßfaale]]
<!-- ======== -->

[[da:Kerpen]]
[[de:Kerpen]]
[[en:Kerpen]]
[[eo:Kerpen]]
[[es:Kerpen]]
[[et:Kerpen]]
[[fi:Kerpen]]
[[fr:Kerpen]]
[[it:Kerpen]]
[[lmo:Kerpen]]
[[nl:Kerpen]]
[[nn:Kerpen]]
[[no:Kerpen]]
[[pl:Kerpen]]
[[pt:Kerpen]]
[[ro:Kerpen]]
[[ru:Керпен]]
[[vo:Kerpen (Nordrhein-Westfalen)]]
