'''Kessenech''', dat es ene Stadtdeel vun [[Bonn]]. Vun der [[Bonn City|City]] us litt et e bessje nohm Söde, et es do ävve nit wigg vun weg. Zom Beispill ka'me do vum Bahnhof, wa'me de Linje 62 odde 61 nemmp, en e paar Minutte henfahre. Kessenech jrenz aan de [[Södstadt (Bonn)|Södstadt]], aan [[Poppelsdörp]], aan [[Dottendörp]] un kann-senn och noch aan e paar andre - weeß ich jrad nit. Ävve jedenfalls, wa'me en Kessenich noh Osten deet lure, sitt me der Wald un der [[Venusbirch]].

[[Image:Bonn-Kessenich.png|right|thumb|Doh litt Kessenech en [[Bonn (Shtadt)|Bonn]]]]

En Kessenech jit et vill kleen Weetschafte un Restorangs, aal Jässje un och e paar Siedlunge, un et es ensjesamp janz jemötlich. En Kessenech hann se och ene Foßball-Vereen un dat es [[Fortuna Bonn]]. De Fortuna spillt em [[Wasserland]]. Dat höt sich zoirz aan wie e Schwemmbad, es et ävve nit, sondern dat wor fröher e Sumpfjebiet, dat hät me drüchjelaat un do steht jetz att lang en jroß Sport-Aanlaach. En Kessenech jit et och en janze Reih Kirche, Schulle un Jeschäftche, wat esu alles zo nem aanständije Veedel dobeijehöt.

Der [[Haribo]] hät singen Haupsetz en Kessenech. Bei däm dunn vill Lügg en Arbeed finge, un fröher woren et er noch mieh. En der Stroße, die öm die Fabrik erömlijje, do kütt et vür, dat et nohm Middaach ens e bessje fies noh Lakritz un Schemikalien rüch. Ävve wie dat esu es: wa'me sich dodraan jewöhnt hät, kritt me vun däm Jestank aam Engk esu e deef, hätzlich Jeföhl.

Die Kesseneche senn op alle Fäll stolz op ehr Veedel. Doröm jit et do och eene, dä verkööf schwatze [[Ti-Schört]]s, wo'r e met Wiiß dropjedruck hät: "Kessenich ist Kult!" (Dat heeß op Platt "Kessenech es Kult", ävve dat versteht me jo.)

== Websigge ==
{{Commons|Kessenich (Bonn)}}

<!-- ======= -->
[[Category:Veedel]]
[[Category:Bonn]]
<!-- ======== -->
[[de:Kessenich (Bonn)]]
