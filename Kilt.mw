==Stelle ma uns jans dumm, un frage uns: "'''Wat is ene Kilt?'''"==
<br>

Jo wat is dat nu, dat is e Kleidungsstück, dat dät esu e bissje alswie enen Rock ussehn, effer dat wet nit von de Wiever getraje, sundan vun de Kerls, unzwar für allen Dinge in [[Schottland]].
<br>
Jo nu, wat ist den esu anders an ene Kilt alswie an enne Rock, außer dat de Kilt vun de Kerls getraje wet?<br>
Do is etzmol de [[Tarten]], dat is dat Muster ob dem Dinge, he sät ma och Schottenmuster, oder Schottenkaro daför, im gegenstz zu e 08/15 Karo hät de Tarten ne Anfang un esu och e End, un begint dann spiegelverket vom nüe, da kanste also e Spegel drop donn, un dat Muster süt im Spijel genau esu us, als wenn de de Spigel widder weg däst.<br>
Nu gibt et och Röck im Taten, evver e Rock wed anders getrage alswie e Kilt, de Kilt wet Fürre von links na rechst üvergeschlage, un de Rock vun rechts na links, och sinn hinge Fahlte drinne die bem Kilt vom lings na rechts lofe und bem Rock anders erüm.<br>
<br>
----
== wie ma e Klit trächt! ==
So, jetzt haste e Kilt und trickst dat Teil an, schön! Evver et süt doch irjenswie quasi wie ne Rock us? Jo dat licht daran, dat zu ene Klit noch e par Dinge dazu gehöre, die dat Teil etz komplet mache däte.<br>
Dat etzte kanste Dir denke, wezde versökst Dinde Klikere, Fröch un su Sche in de Täch för ze stecke, do gidet ken, daför don de [[Schotte]] sich e Kett um de Buch binge, un hänge daran e klen Täch, dat ze [[Sporran]] (sprich: Sporren, NIT Spohren) nenne däte, dat Dinge is für alle Tach us [[Ledder]], un wen ze sich schick mache wulle, dan dun ze sich welche us [[Fell]] üm.<br>

Un dann ist est in Schottland och e nit ganz esu wärm alswie bei uns he, un so donn ze sich och Strümp an, die bis an et Knie jon, dat däte ze [[Kilt Hose]] nenne he sarje mer [[Kniestrümp]] daför. Un damit die Strömp och boove bliefe, trajen ze noch e paar Gummis mit klene lüstje Fähnche drann op de Strümp, dat heßt dann be denne [[Flashes]] (Sprich: Fläsches)<br>
So dann es de Kilt kommplett, fele no noch e Paar Schoh, da tät ma sich dat an, wat ma gerad broche dät. För in de [[Highlands]] erüm zu klimme nimmste e Paar Wanderscho, für de [[Highland Games]] e Paar Sporschoh, un esu wigger.<br>
Och jo, un dan noch e [[T-Shirt]], ne [[Pullover]] e [[Jack]], wie de et grad bruche däst.<br>


----
== un wenns de Dich Schick mache willst? ==
Jo dann däste de Kilt mit enen Sporren us Fell, de Kniestrümp mit Flashes an, dozu kumme eh Paar gans besondere Schoh de däte [[Ghillie Brogues]] heße.<br>
Watt ist dat besondere?<br>
So, de Schoh sin flach, un wenns de domit in de Highlands erömm klimme däst, dann häste jans schnell Wassa do drinn, un so hann sich de Schotte gedacht, dat ze einfach Löcher in de Schoh mache domit dat Wassa jot ablofe kann, un damit dat och jot ussin dät, hanse die Löcher nit enfach wahlos erinn gebort, sondern esu angeortnet, dat dat e schön Muster ergevve dät.<br>
Dazo kütt e wieß Hämt, un e [[Schlips]] oder e [[Fliech Querbinda|Fliech]], dann don ze noch e West an un e dazo passende Jack, do gitet vaschiedene Weste un Jacke, dat küt drop an wie schick ma sich mache dät, wenn et jans schick sinn sollt, för z.B. wann de Schotte am [[Loch Ness]] op dä Huchzick danze jon, dann donn ze sich noch e Stück Kilt Stoff über de Schulta hänge dat däte ze dann [[Plaid]] nenne.<br>
Un för dat kommplett för ze mache donn ze sich ne schöne Metz in de Stümp stecke wat ze [[Sgian Dubh]] nenne däte, dann noch e Gürdel, un wenn ze et jans doll triefe wolle hänge ze sich an de Gürdel noch e langed Metz wat ze [[Dirk]] nenne däte.
