Di '''Klejnbaan Kirchbarkau-Preetz-Lütjenburg''' 
wood domols,
Medde vum [[19. Joohundert|nünngkßeendte Joohundert]],
un am Aanfang vum [[20. Joohundert|zwannzishßdte Joohundert]],
vür allem för de [[Landtweetshaff]] opjemaat.
Se hät koum [[Dorref|Dörrever]] aan de Shtäkk jehatt,
em Jäjedejl,
öm ettlijje Dörrever hät se ekßtra ne Boore jemaat.

Et jing dröm,
di jruuße [[Landtjööder]] en de [[oßßhollshtejn]]ishe [[Holshteijnishe Shwejz|Shwejz]]
hin un zoo met [[Schöttjoodt]],
[[Fodermiddel]] unn [[Dünge]],
ze fosorrje,
un doför de [[Ernte]] un et [[Fiih]]
fottzebrenge,
un esu de [[Weetschaff]] en dä Jääjend jett opzehellve.
Dat mer op dä [[Klejnbaan]] och [[Lück]] tranßpottiere künnt,
do hät keijne draan jedaach.

En [[Preetz_(Holstein)|Preetz]] woo der wishtishßde [[Ömschlachplaz]].
Vun [[1866]] an hat di Kleijnbaan do ene Aanschloß an et
[[nommaalshpuur]]ije [[Baan Näz]] jehatt — die Fobindung zwesche [[Kiel]] un [[Lübeck]] övver Preetz
es hückzedaach (2005) noch emmer en shuß un jood befaare,
och wenn se emmer norren paa [[einjeisish baan|einjeisije]] affshnedde hätt,
etwa öm Preetz un [[Plön]] eröm, un och koot hinge Lübeck.
Doomols wo vüür allem wishtish ävve dä Aanschloß noh Kiel,
wat no schweer am waaße woo.

== Dä Affschnitt Kirchbarkau-Preetz ==

Dä Affshnett noh [[Kirchbarkau]] joov et ald, wi di Baan Kiel-Lübeck jebout woodt.
Bej [[Sieversdorf_(Holstein)|Sieversdorf]] han se ene 
Damm dorsh dä [[Postsee|Poßßsee]] opjeshodt,
wo dä suwisu ald en schmaal shtell jehat hatt.
Dä Damm dejldt zick dämm dä [[See]] en Nochd un Süüd.
En Bröck sorreshdt dovüür,
daddet Waßßer sish net shtaue däät,
un dat mer mem Boot no durreshkoohm.
Un kütt.
Di Bröck jiddet hück noch,
nu jeijt en Shtrooß drövver.

== Dä Affschnitt Preetz-Lütjenburg ==

Am [[30. September]] [[1910]] woodt dä Affschnett
zwesche Preetz un [[Lütjenburg]] ennjewejdt.
Hä däät en latte Lanndtjööder bedeene:
[[Rethwisch (Plön)|Rethwisch]],
[[Rastorf]], [[Wildenhorst]],
[[Wittenberg (Holstein)|Wittenberg]],
[[Lammershagen]],
[[Friedeburg (Holstein)|Friedeburg]],
[[Rantzau (Gemeinde)|Rantzau]],
[[Gut Neuhaus|Neuhaus]],
[[Klamp]],
un
[[Helmstorf]].
Di Shtrek wood shliißlish em Johr [[1938]] dann widder affjeboudt.

== Et Eng ==

Di [[Baan]] wood in de [[1930er Joohre]] schliißlish opjejovve.
Et joov inzwesche met Motoore aanjedrevvene Laßßwääje,
un och beßßere Shtrooße,
un domet woo mer bewääshlisher un billijer
wi met dä Baan.
Do hät et sish allß ene weetschafflishe Schade för di Baan erußjeshtelldt,
dat se koum vernünftish de Lück fare kunnt.
De Shiine woodte affjebout,
un paa Baanhöff han se beß hück shtonn jelooße.
Zom Deijl süüt mer noch joot,
wo di Baan fröer enß dorresh de Lanndtshaff jingk.

&nbsp;
{{Weßßeschaaf & Teschnigk}}
<!-- ======= -->
[[Category:Baan]]
<!-- ======= -->
[[de:Kleinbahn Kirchbarkau-Preetz-Lütjenburg]]
