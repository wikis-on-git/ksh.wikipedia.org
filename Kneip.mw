En '''Kneip''' es en [[Weetschaff]], wo mer ze [[Drinke]] kritt, ävver nix jruß ze [[Esse]]. En Kneipe wod vill [[Rouche (Tabak)|jerouch]], ävver di [[Flöppe]]rei es et Neuste [[Rouche verbodde|verbodde]]. Wann en Weetschaff mieh met Esse ze dunn hät, wie mim Drenke, dann säät mer [[Restorang]] för se, un nit Kneip, ävver öf jenoh weiß mer et nit esu rääsch.

Domet mer se jot fingk, sin Kneipe jän op Ecke, un don domet och zo mieh [[Stroß]]e op eimol jehüre, esu krijje se och mieh Jäß, weil die nit en en frembde Stroß jon müsse. Ene [[Jass]] es, wä en de Kneip kütt, öm sich do jet drinke ze jonn. Dä [[Weet]] stellt singe Jäß et Bier hen, un wat se söns bestelle. Wann dä Lade knubbels voll es, wie em [[Fasteleer]], oder fröher noh de [[Mess (Kirch)|Kirch]], dann hät dä Weet och ens ene [[Kellner]] odder en [[Kellnerin]] loufe. Künnt och ene [[Köbes]] sin.

<!-- ======= -->
[[Category:Jastronomie]]
<!-- ======== -->

[[de:Kneipe]]
[[ru:Кнайпа]]
[[uk:Кнайпа]]
