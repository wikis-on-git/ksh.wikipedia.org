{{Atikel_op|Stolberger Platt}}
Dat '''KZ Barth''' woch ö Usselajer van öt Konzentratiunslajer [[KZ Ravensbrück|Ravensbröck]]. Öt wood em Joohr 1943 en d Nööhde van dr Ocht Barth opjebouwd, öm bellije Lüüh z kriije, di vöör d Heinckel-Werke mallohrde.

== Wi öt aavong ==
En d NS-Zitt jäng öt d Lüüh en d Jäjend va Barth ärsch jott. Do woode Wärke jeboud un öt koom Jeld onger d Lüüh. Su maade s am 10. Juli 1936 do önö Vluchplatz am Rand va Barth op. Dä wood meetstens va d Heinckel-Werke jenotzt, denn di hodde en d Nööhde hön Werk.


== Öt Konzentratiunslager ==
Dörch dr [[Zweiter Weltkrieg|Zweide Weltkresch]] woode Lüüh, di zopacke kutte emmer knapper, dä Drock op d Firme ävver emmer jrüüßer. Su moote d Heinckel-Werke flotter un flotter Vluchzeuje bouwe. Damet dat övverhaupt meujelich woch, satze s Jevangene us öt KZ enn. Dozo woode 6 Halle van dr Vluchhaafe ömzüngt, damet kenne vottloufe kutt. D ischte Lüüh, meetstens woore dat Jüdde un Zijeuner koome em November 1943, 200 Mann, öm jenau z see. Ö paar Dach doropp koome noch ens 300. Un ösu held sich dat dra. Zsamme woode do övver 7000 Jevangene zm Werke jezwonge, [[Zwangsarbeiter|Zwangsarbeeder]], wi damols jesaat wood. 20 Natiune woore vortroone.

Di Lüüh jäng öt siihr schleet. Op 15 Quadratmetr moote 20 Persune en onbeheizt Zemmere schloffe. Jädder kräät 1 Däck, 1 Strüühmatt un ö kleng Koppkesse.

12 Stund wood 7 Daach d Wääch jewerkt, Daach un Naat.

Z Eiße joov öt ö dönn Züppche, jätt [[Ersatzkaffee|Muckefuck]] un 100 Jramm Bruut. Met völl Jlöck woch do jätt Botter, Marmelad övv Kiiß dropp. [[Wurst|Woosch]] soore s sälde. Jädde Daach leefe d Jevangene met Honger öröm.

Völl Jevange woode krank, vorhöngerde övv wood erschooße. D Schwindsucht koom övverall vöör. 

== Öt Äng van öt Lajer ==
Am 30. Aprel 1945 wood öt Lajer opjejovve. D Kranke hod d [[Schutzstaffel|SS]] kott dovöör erschooße. Ä 3 Kolonne trocke d Männer van öt Lajer vott ä Richtung Rostock, enn Jrupp Vrouwe kott dohänger. Enn Jrupp Vrouwe vorbleed em Lajer. Di solld als leitzte looß jo. Op eemol woore em Lajer all d SS-Lüüh vott un öt vluppde di Vrouwe, aav z houwe. Sei leeve en d nöxde Statt. Dat woch Ribnitz. Ävver do schnappde d Hitlerjurend d Vrouwe wärm un wool s allermol erschösse. D verblävve Lüüh va Ribnitz maade dönö ävver önö Strich dörch d Rächnung. Kenne passeerde jätt. Di anger Vrouwejrupp koom ongerwääß och vreij.


== Jedänkstätt ==
1955 wood ön Jedänkstäät do jebouwd, wo öt Lajer vreuer stäng. Duude, di moch vonge hodd, woode vornönftich bejraave. 1966 entstäng ön neu Jedänkstätt un d Duude woode wärm öns ömjebädd un zsamme met welche us ö Massejraav, dat moch töschebee vonge hott, bejraave.


== Websiije ==
* [http://www.dok-barth.de/ www.Dok-Barth.de – Vorein, dä sisch öm di Jedänkstätt kömmert]
* [http://www.buergerhaus-rostock.de/pdf/Tafel_Barth_1.pdf KZ Barth]
* [http://www.buergerhaus-rostock.de/pdf/Tafel_Barth_2.pdf KZ Barth]
* [http://www.stadt-barth.de/gedenkstaetten.htm Watt do passeerd woch]

[[Category:Nationalsozialiste]]
[[Category:Holocaust]]

[[de:KZ Barth]]
