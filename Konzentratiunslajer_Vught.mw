{{Atikel_op|Stolberger Platt}}
[[Beld:Kamp Vught 1945.jpg|miniatur|200px|right|Bleck op öt Konzentratiunslajer va Vught]]
Dat '''Konzentratiunslajer Vught''' [[http://toolserver.org/~geohack/geohack.php?pagename=KZ_Herzogenbusch&language=de&params=51.665833333333_N_5.2566666666667_E_region:NL_type:landmark]], dat och als '''Konzentratiunslajer Herzogenbusch''' bekannd es, litt ä [[Holland]] und deende völl Holländer als Dörchjangsstatiun zm [[Vornichtungslajer Sobibór]].

== Jätt va vreuer ==
Öt Lajer entstäng em Joohr 1942, wobeij dat Jeld dovör vörhen [[Jüddedom|Jüdde]] aavjenomme wood. Am 5. Januar 1943 woch öt vädisch. Öt wood en enkele Deeler opjedeeld. Su ongerscheed mo tösche öt Vrauekonzentratiunslajer, öt Jeiselelajer, öt Jüddedörchjangslajer, öt Dörchjangslajer van d Polisse, öt Schotzhafflajer suwi öt SD- un Studentelajer. 45 Usselajere jehoote zo öt Konzentratiunslajer. 31.000 [[Lüüh]], doronger 12.000 Jüdde wode en öt Lajer äjesperrd. Dörch [[Zwangsarbeed]] vorsoote sö, dö Mänsche kapott z kriije. Völl werkde vöör d Firma [[Philips]], di öt ermöjelichde, dat öt Lääve van d Jevangene net janz ösu schlemm aavleev. 750 Persune storve em Lajer, deels dörch Honger, deels dörch Krankheet. Angere wode erschooße.

2 Vörväll wode bekannd, di sich em Lajer zojedraare hand. Am 6. un 7. Juni vorleete 2 Zoch öt Lajer met zösamme 1269 [[Kengk|Kenger]]. Di wode all em [[Vornichtungslajer Sobibór]] ömjebraad.

[[Beld:NM Kamp Vught Crematiorium.JPG|miniatur|150px|left|D Vorbrennungsövvend vöör Lische]]
Önö zweide Vörvall zeechd, met watt vöör önö Jrell d [[Schotzstaffel|SS]] jäje d Jevangene vorjäng. Em Vrauelajer woch ön Vrau, di, öm öt net janz ösu schwoch z ha, aav un zo at öns jätt an d Wachpersune vorzalld. Dat koom öruss un di Vraue schnappde sich di enn un een van di Vraue schnee hör d Hoore aav. Di, di döck jätt vorroone hod, beschwerde sich un dann wood di Vrau met di Schiir en ön Zell jestoppd, Di anger [[Vrau]]e beschwerde sich un saate, dat sö all bestrovd wäde möte. Sö stöche all dohänger. Do koom dr Övichde van öt Lajer un leed all die Vrau, öt wore 89 Vraue en ön Zell va 5 m² stoppe. Öt paaßde ävver mä 74 do örän. Di angere 15 woode en ön zweide jestoppd. 10 Vraue us di voll Zell övverläävde dat net. Als sich dat drusse örömsproch met dr Övichde singe Hott nämme un wood vorsatze.

Am 5. un 6. September 1944 wode d Jevangene us öt Lajer vott no [[Konzentratiunslajer Sachsenhausen|Sachsenhausen]] jebraad. Ö paar Dach spiidr, am 8. September överjoove d Dütsche dat Lajer an öt [[Ruh Krütz]]. Vreij wood Vught ävver iich dörch Soldate us Kanada, di am 27. Oktober 1944 äröckde.

Am Äng vam [[Zweide Weltkresch]] wood dat Lajer als Möjelichkeet jenotzt, Lüüh z enterneere. 

== Jätt z lääse ==
* [http://www.gedenken-in-benelux.de/content/index.php?navID=16&tID=8&aID=0 övver öt Lajer un d Jedänkstätt]

[[Saachjrupp:Konzentratiunslajer]]
[[Saachjrupp:Vornichtungslajer Sobibór]]
[[Saachjrupp:Nederland]]

[[de:KZ Herzogenbusch]]
