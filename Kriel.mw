[[Image:Das-Frühe-Kriel-Detail-Schweidkarte-17-Jh.JPG|thumb|Dat ahle Kriel op dr [[Schweidkaat]], [[17. Jh.]]]]
== Ahl Zigge ==
Wen mer zorück jonn in et [[Joohr 1223]], do wor '''Kriel''' nur ene Hoff, dä mit singe Ländereie dr [[Kirresch]] [[Zint]] Gereon in [[Kölle]] jehot hätt. Mit dr Zick wore et e paar Hüsje mih, un et wor e Dörp, zo demm och et nevvenaan jeläjene Deckstein zälle dät. De mießte Lück wore domols Buure un kannte von fröh bis spät nur Plackerei, Sonndags jinge se bedde in ener Holzkiresch, do wo Hück et „[[Krieler  Döömsche]]“ druss jewoden eß. 

=== Buurehöff, Mülle un Jereech ===
Dröm heröm in Lind dat wor e Veedel wat et Hück nit mih jitt, jov et mit dr Zick noch en Hääd mih  Hüser un Höff, dr „Platzhoff, dr „Kitschburjer Hoff“, dr „Kleinjohanneshoff“, dr „Mönchshoff“ un dr „Decksteiner Hoff“ (eetzte Urkund im Joohr [[1316]]). Dat Ritterjut „Hohenlind“, et „Tönnishüsje un e paar Mülle, nöhmlisch de „Decksteiner Müll“ un de „Pletschmüll“. En Müll wor nit eije, dat wor  vum Müller jepaach, se hatten ene sujenannte „Zehnte“ an die do Bovve ze jevve (jenau wie Hück). Kän vum janze Kireschspill wor dr Hoff Kriel, nit zoletz dorüm jov et do för all Zänkereie et [[Jereech]]. Dat han se ävver im [[15. Joohunndot]] noh [[Zint Gereon]] in Kölle verlaat. 

Esu jing et üvver Johrhonderte wigger, de Lückscher hatte nit vill ze laache. Profiteere däten nur die fing Heere, us demm Jrund wot dat Janze och „Herrlichkeit Kriel“ jenannt.

=== Franzuusezick ===
Im [[Joohr 1802]] wor et dann met dr Herrlichkeit passė, de Franzuuse wore jekumme, fing Lück kunnte jetz op französisch parliere, hatte ävver nix mih em Jeldbüggel.
All dat, wat die Kiresch anjehäuf hat an Ländereie, mot se avjävve. Üvverhaup wot  vill ömjemodelt, Krieler jinge för ze hierode  op et Standesamp noh denne Buure in [[Effere]], wat hückzedaachs en Deil vun [[Hürth]] es. Zo Kölle jehot hät Kriel av em [[Joohr 1888]].
=== Hück ===
Hückzedaachs es Kriel  e [[Veedel]] em Söödweste vun Kölle, dä Bezirk vun Kölle heijß [[Lindedahl (kölsch Veedel)|Lindedahl]], wo dat Veedel enne Deil vun es.


<!-- ======= -->
[[Category:Veedel]]
[[Category:Shtadtbezörrek 3 fun Kölle]]
[[Category:Lindethal en Kölle]]
[[Category:Kölsch Veedel]]
<!-- ======= -->
