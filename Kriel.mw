== Ahl Zigge ==
Wen mer zorück jonn in et [[Joohr 1223]], do wor ''Kriel''' nur ene Hoff, dä mit singe Ländereiee dr [[Kirresch]]  Zint Gereon in Kölle jehot hätt. Mit dr Zick wore et e paar Hüsje mih un et wor e Dörp, zo demm och et nevvenaan jelajene Decksstein zälle dät. De mießte Lück wore domols Buure un kannte von fröh  bis spät  nur Plackerei, Sonndags jinge se bedde in ener Holzkiresch do wo  Hück et „[[Krieler  Döömsche]]“ druss jewoden eß. 

=== Buurehöff, Mülle un Jereech ===
Dröm heröm in Lind dat wor e Veedel wat et Hück nit mih jitt, jov et mit dr Zick noch en Hääd mih  Hüser un Hööff, dr „Platzhoff,  dr „Kitschburjer Hoff“, dr „Kleinjohanneshoff“, dr „Mönchshoff“und r „Decksteiner Hoff“ (etzte Urkund im Joohr [[1316]] ) . Dat Ritterjui „Hohenlind“, et „Tönnishüsje un e paar Mülle, nöhmlisch de „Decksteiner Müll“ un die „Pletschmüll“. In Müll wor nit eije dat wor  vum Müller jepaach, se hatten ene sojenannte „Zehnt!e“ an die do Bovve ze jevve (jenau wie Hück). Kän vum janze Kireschspill wor dr Hoff Kriel, mit zoletz dorüm jov et do för all Zänkereie et [[Jereech]]. Dat han se ävver im [[15. Joohunndot]] noh Zint Gereon in Kölle verlaat. 

Esu jing et üvver Johrhonderte wigger, de Lückscher hatte nit vill ze laache. Profiteere däten nur die fing Heere, us demm Jrund wot dat Janze och „Herrlichkeit Kriel“ jenannt.

=== Franzuusezick ===
Im [[Joohr 1802]] wor et dann met dr Herrlichkeit passe, de Franzuuse wore jekumme, fing Lück kunnte jetzo p französisch parliere, hatte ävver nix mih im Jeldbüggel.
All dat wat die Kiresch anjehäuf hat an Ländereie mot se avjävve. Üvverhap wot  vill ömjemodelt, Krieler jinge för ze hierode  op et Standesamp noh demme Buure in  [[Efferen]]. Zo Kölle jehot hät Kriel dan im [[Joohr 1888]].
=== Hück ===
Hückzedaachs es Kriel  e [[Veedel]] em [[Söödweste]] vun [[Kölle]], dä Bezikk vun Kölle heijß Lindetahl, wo dat Veedel enne Deil vun es.


[[Category:Veedel]]
[[Category:Shtadtbezörrek 3 fun Kölle]]
[[Category:Kölsch Veedel]]
<!-- ======= -->
[[de:Köln-Lindenthal (Stadtteil)]]
