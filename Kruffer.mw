Wäer fill amm kruffe eß, dä nänndt_mer enne '''Kruffer'''.

Su_enne [[Minsch]] eß ärrm draan.
Hä määt emmer do [[Puckel]] breejdt,
off_err_et_jäz däjt wäll_em nigs_annderes övverish blied_odder
wäll_er_ed_sijj_esu ußjesöögk hätdt,
da_s_ejal.
Dat kütt eejn wi_d_anndere füür,
'''Kruffo''' jidd_et su_ne un su_ne.

Enne ärme Kruffer wo dä Kääl fun dä Palmß Berta.
Dä woo der janzen Daach dobeej, Bechta hee, un Bechta doo,
un wi hätß_Der_et_ann_jään,
wellß_De su odder wellß_De_t_andoß.
Un dat Berta hädd_sijj_och bedeene loohße.
Do kunnß_mer dit, Do Kunnß_mer dat, Ish bruch do noch, do künnß_De doch.
It hädd_och jään medd_em eröm_[[strunze|jeshtrunnz]],
häd_jeedem [[fozälle|fozalldt]_wadd_et doch fö_ne [[joode Mann]] hät,
un wat_ä nidd_all künnt!
It däät en och jään_enß [[foliine]],
Och weß_Der,
Minge Mann määt_üsh dat flök.
Äävenß_enß en [[Wäshmaschin]] de [[Träb]]_eraf odder de [[Winnter_Räijfe]] opträkke.
Dä Kruffer moot dat dann emmer - Joo, minge Mann määt_at_och met Linkß - o_noch em [[Rubbedidupp]] fäädish wääde.

Ene anndere Aat Kruffer sin di Lück, di en däm Millshlaade op der Eck jewonnt hann.
Di hatte keijn Wohhung krääje för all iier Pänz_un esu hann di schliißlish dä Laade jenumme, dä ald en Zick leershtundt. Jelld hatten_se jaa keijn. Do_für ävver Plaz satt. Blooß wi di emmer am Ränne woore un wad_se förr_enne Brassel hatte, öm med_äm Laade un all däm [[Jedööhns]] drömeröm fäädish ze wääde! Dä wo jo nit fö_t_wunne enjereshdt. Allso hatten_se käijn [[Kösch]], kej_rishtish Bad för_jet ze [[wäsche]], un ovenß hann_se 
Di woore och bloos_am kruffe. Dobäj krääten_se am Eng don_nigs_op_de Räij.

Äijne fun de schlemmste Kruffer,
di ish erlääf han woo_enne [[Weet]].
Dat woo esu ne [[Pomaadije (Minsch)|Pomaadije]] uß Böömisch_Wienerwaldt,
met [[Entefott (Hoo)|Entefott]] om_[[Kopp|kobb]]_un deckem_[[Buch]]h,
weß_Der esu met:
küüßß di Haandt, Hä_Profässoor,
un
hoo_wooß eejn Glüüg, da_Sii_uunß wido oinmool di_Ääre geeben.
Wenn de do de Düür non_nit opp_haz,
da looch dä dren ad pladd_op de Ääd_esu enne [[Bückling]] häd_dä für Der_jemaad.
Dä däät dish jaa_nit känne,
dat woo janns_ejaal,
hä däät Der [[henge]] un [[fürre]]_erin kruffe,
dat woo sho_nit mie schön.
Hä seuseldt_isj_aan,
wi wenn_e dreej [[Punk]] Kreide vum [[Ruudkäppshe]]n singem [[Wollf]] jefräßße häd_un medd_ener
[[Fläsh]] [[Oliven_Ööl]] weeijsh nohjespöldt hädt.
Boh nää wadde_ne [[Schleijmbüggel (Minsch)|Schleijmbüggel]],
wadd_enne_Kruffer!
Do häß de de [[Aaschbakk]]e zesamme_jekniffe en dä [[Weetschaff (Kneijp)|Weetschavv]]_us Angß, wel_De bang woohß, sönß_[[jitsj]]_er_Der_rinn.


<!-- ======= -->
[[Category:Minsch]]
<!-- ======= -->
