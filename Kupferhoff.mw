{{Atikel_op|Stolberjer Platt}}
Kupferhöff ä Stolbersch

===Wiesu ä Stolbersch===
D '''Kupferhöff ä Stolbersch''' stamme us d Zitt als mo ä [[Stolbersch]] völl Messing maade. Bes z 1.300 Mann wirkde vöör d Fabrikke. Dovöör joov öt a paar Jrönd. Ichtens hödde se  ä [[Stolbersch]] [[Jalmei]]. Op dr [[Breenijerberch]] an d Schlangebersch, dr Brockebersch un ä Wäth hand sö over a paar Hondött Johr donoo jejraave. Suu wi di Messing maade brudde di völl mi [[Jalmei]] als Koffer. Völl Koffer koom us dr Harz. Öt woch winnijer Werk Messing he ä [[Stolbersch]] zö maache. Mo brudde net a zuvöll [[Jalmei]] zö schleeve. Zweidens hod mo ä Stolbersch jenoch Wasser, öm us dat Messing Plaate zö houe. [[Stolbersch]] hott jo d [[Vichtbaach]], d [[Mönsterbaach]] un dö [[Inde]]. Dreidenz hott d Eifel jenoch Holz öm Vüür vöör di Öffent z mache. 

===De enkele Höff===
Dat janze vong onjeväär Vofzehhondötsövezisch (1570) a. Schleichers Lennad (ä Huchdütsch  Leonhard Schleicher) boude de ischte Fabrik un singe Kupferhoff der [[Adler Appöthek|Schleichers Hoff]], dämm moch hü als d [[Adler Appöthek]] kennt, stäng en d Nöh van d Bursch. Vöör d damollije Zitt woche de Chefs van di Fabrikke, die [[Kupfermestere]], rische Lüü. D Kupferhöff woore jett ußjevallenes. Spier, om die Zitt van dr Dreßischjöhrije Kresch, boude se decke Muure öm die Hüüser, kleng Burje su zö saare.

Em Laufe van d Zitt entstonge ä Stolbersch önö Hoof Kupferhöff. He es ön Liis van d Grützte:

[[Adler Appöthek]], d Au Kruutlaad (ä Huchdütsch Alte Krautlade), dr Bernhardshammör, dr Binsfeldhammör, dr Dollartshammer, d Elgermölle (ä Huchdütsch Elgermühle), dr Frankedahl (ä Huchdütsch Frankenthal), d Jedau (ä Huchdütsch Gedau) , dr Jrönedahl (ä Huchdütsch Grünenthal), d Ruusedahl (ä Huchdütsch Rosenthal), d [[Schaat| Kupferhoff Schaat]] un d Velau. 

Ävver öt joov völl mi ä Stolbersch. Net all hovve Bestand, völl woode avjeresse.

===Zö Lääse===
*[Ramm, Hans-Joachim (Redaktion), Mühlen, Hammerwerke und Kupferhöfe im Tal der Vicht und ihre Besitzer,  Beiträge zur Stolberger Geschichte Bd. 23, Stolberg 1998, ISBN 3-926830-12-3] (ä Huchdütsch)

 [[category:Stolbersch (Rhingland)]]
[[category:Kreijß Oche]]
[[category:Rhingland]]
