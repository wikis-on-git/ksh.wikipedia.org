{{Atikkel_op|Bönnsch|}}

[[Image:Balduineum Wahl Heinrich VII.jpg|thumb|250px|De sibbe Kurfürste wähle  [[Heinrich VII. (HRR)|Heinrich von Luxemburg]] zom Köning. Links em Bild, unger singem Wappe, d'r Kurfürs un Erzbischoff von Kölle]]

Dat Land '''Kurköln''' (och: ''Erzstiff un Kurfürstentum Köln'') wor eent von dä sibbe Kurfürstentümer vom [[Helije Römische Reich Deutscher Nation]]. Et wor dat weltliche Herrschaffsjebiet von de Erzbischöff von Kölle un eß vom vell jrüßere [[Erzbistum Köln]] ze ungerscheide.

Dat Kurfürstentum bestond vom [[10. Jahrhundert]] beß zom [[Reichsdeputationshauptschluss]] em Johr [[1803]] un däät von [[1512]] aan zom [[Kurrheinischer Reichskreis|Kurrheinische Reichskreis]] jehüüre. Sing Käänjebiet looch links vom [[Rhing]] zwesche [[Rheinberg]] em Norde un [[Andernach]] em Südde.  

Kurkölle däät aan et [[Herzogtum Berg]], [[Herzogtum Jülich]], [[Herzogtum Geldern]] un [[Herzogtum Kleve]] jrenze. Sing prachvolle [[Residenz|Residenzstadt]] met jrußem Schloss wor zick [[1597]], für fass 200 Johr, [[Bonn]]. Die Minsche, die en Kurkölle läwe dääte, woren Kölsche, dronke Kölsch un sproche Kölsch. Die Färwe vom Land wore ruut un jrön, die beß hück em kölsche Fastelovend ze finge sin.

Et nordöslich jelägene [[Vest Recklinghausen]] wor'en Exklav vom Kurfürstentum. Et [[Herzogtum Westfalen]] haupsächlich et [[Sauerland]] däät och zom Herrschaffsjebiet vom Kurfürs jehüre, doch konnt dat Jebiet sing Eejenständigkeit un e paar Sonderrechte bewahre.

==Luurt och== 
*[[Erzbistum Köln]]
*[[Herzogtum Berg]]
*[[Herzogtum Geldern]]
*[[Herzogtum Jülich]]
*[[Herzogtum Kleve]]
*[[Grafschaft Mark]]
*[[Herzogtum Westfalen]]
*[[Vest Recklinghausen]]

{{Dijaläk un bochshtabbeet
|bön=Kurkölle
|ksh-rt=Kuur_Kölle
|ksh-rd=Kur Kö&#808;le
|ksh-wrede= Kölsche (†)
}}

<!-- ======= -->
[[Kategorie: Rhingland]]
[[Kategorie: Heimatkund]]
[[Kategorie: Historie]]
<!-- ======= -->
[[de:Kurköln]]
[[fr:Électorat de Cologne]]
[[nl:Keur-Keulen]]
