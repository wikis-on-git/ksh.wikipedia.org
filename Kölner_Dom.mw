{{Atikkel_op|Kölsch|Wrede oder Akademie}}
<br style="clear:both;" />
[[Image:Koelner_Dom.jpg|thumb|Kölner Dom]]
Dr '''Kölner Dom''' es wall dat Bauwerk, wat all die Touriste en [[Kölle]] sinn welle. Die Kirch es 157 Meter huh, un domet noh em Ulmer Münster (161 m) de zweithühste Kirch en Deutschland. Wä schwindelfrei es, dä kann em Südturm huhklimme. Anjefange han se met däm Bau 1248. Fäädich jewudde sin se 1880.











==Dombauhütte==
[[Image:Dombauhütte Köln - Schriftzug.jpg|thumb|right|Dombauhütte]]

Alle naslang jitt et am Dom jet ze repariere. Dä Schwefel en de Luff hät ussen eröm die Fijure kapottjemaht. Die Lück vun de Dombauhütte han allemolde jet ze dun.

==Dombaulotterie==
Dat Repariere koss vill Jeld. Öm die Nüsele zesamme ze krije, han se de [[Dombaulotterie]] erfunge. Kaufe kammer die Lose em Sommer op dr [[Domplaat]], tirektemang vür em Enjangsportaal.

==Kulturelle Ärv vun d'r Welt==
Em Dezember 1996 hät de [[UNESCO]] dr Dom en die Liss för et [[Weltkulturerbe]] enjedrare. Dobei han se ävver verjesse, en Pufferzone öm dr Dom eröm fesszeläje. Em Määz 1998 hät dä [[Bernd Droste zu Hülshoff]] (Tirektor vum Welterbezentrum) noch ens op die [[Pufferzone]] hinjewese. Trotzdäm han em November 2003 die Bövverschte vun Kölle (Rat der Stadt Köln) janz en dr Nöh vum Dom, op dr [[Schäl Sick]], dä [[LVR-Tower]] (LVR = [[Landschaftsverband Rheinland]]) jenehmich. Dä 103 Meter huhe Wolkekratzer wor för de UNESCO ze huh. Dat dät de Bleck op die Kathedraal beeinträchtije. Dr Dom kom op de Ruud Liss. Nä wat jov dat ene Knaatsch. Nit nor de Bürjermeister wor us em Hüsje. Och die Bövverschte vun de Kirch woren enjeschnapp. De [[Dombaumeiste]]rin [[Barbara Schock-Werner]] un de Dompropst [[Norbert Feldhoff]] reefen: Oh jömmisch - wat för en ''Nationale Schande''.

Em Dezember [[2005]] han die Bövverschte vun Kölle die Plän för noch mieh Wolkekratzer op dr Schäl Sick opjejovve. Nit mieh wie 60 Meter huh darf jetz jebaut weede. Em Juli [[2006]] hät de UNESCO dr Dom deswäje widder vun de Ruud Liss jestriche.

==Dr decke Pitter== 
[[Image:CathedralCologneBell.jpg|thumb|Dr decke Pitter]]
Der [[Daachstohl]] es nit wie söns us Holz jemaat, sondern us Ieser. Dodren han se elf Jlocke opjehange. Wann die all lügge, hürt mer dat noch bes wigg op de Schäl Sick. Dr decke Pitter es de jrößte Jlock vun de Welt, die frei am Schwinge es. Se weed nor jelügg et ovends vör huh [[Kirchefes]]te.

==Websigge==
[http://www.koelner-dom.de Kölner Dom]

[[category:Kölle]]

[[ar:كاتدرائية كولونيا]]
[[bg:Кьолнска катедрала]]
[[de:Kölner Dom]]
[[el:Καθεδρικός Ναός της Κολωνίας]]
[[en:Cologne Cathedral]]
[[es:Catedral de Colonia]]
[[fa:کلیسای جامع کلن]]
[[fi:Kölnin tuomiokirkko]]
[[fr:Cathédrale de Cologne]]
[[he:קתדרלת קלן]]
[[hu:Kölni dóm]]
[[id:Katedral Köln]]
[[it:Duomo di Colonia]]
[[ja:ケルン大聖堂]]
[[ka:კელნის საკათედრო ტაძარი]]
[[li:Dóm van Kölle]]
[[lt:Kelno katedra]]
[[nl:Dom van Keulen]]
[[no:Kölnerdomen]]
[[pl:Katedra św. Piotra i NMP w Kolonii]]
[[pt:Catedral de Colônia]]
[[ru:Кёльнский собор]]
[[sk:Kolínsky dóm]]
[[sv:Kölnerdomen]]
[[ta:கொலோன் கதீட்ரல்]]
[[tr:Köln Katedrali]]
[[vec:Duomo de Cołonia]]
[[vi:Nhà thờ lớn Köln]]
[[zh:科隆大教堂]]
