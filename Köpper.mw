{{Atikkel_op|Kölsch}}


Enne '''Köpper''' eß enne [[Shprenge|Shprong]] en et [[Wasser]], woh bëij der [[Minsch]] mem [[Kopp]] föraan un lang ußjeshtrëk — fö_jewööhnlesh de [[Ärm]] och, un de [[Hand|Häng]] övver em Kopp zosamme jelaat — en_t [[Naßß]] enndouch. Dat määt me dermiihtß em [[Schwömmbad]], kam_mer ävver em Prizip och övverall donn. Oohne [[Bademëijsto]] un [[Shprongtorrem (Schwemmbad)|Shprongtorrem]] eß dat allodengß och jevääolesh. Jenou_esu, wam_mer de Ärrm aan de Sig_vum Körrper läät, un de Häng net et eetß et Wasser dëijle.
, wobei die Hände und Arme zuerst das Wasser berühren und verdrängen und der Kopf vor den Beinen ins Wasser taucht.
[[Beld:Kopfsprung.JPG|thumb|Enne [[Rëttůngsschwemmer]] bëijm Köpper]]
För de miihßte [[Schwemmprööfonge]] sen Köper jefordot, un [[Rettongßschwömmer]] un [[Bademëijster]] mößße se künne. Bëij_em [[Rëte]] ess_et joot, med [[Aanlouf]] esu wigk wi mööschlesh ze kumme, wëijl me do met flöcker eß wi met [[Schwemme]].

Bëijem [[Wettschwömme]] weede de allomiihtßte [[Wëtbewärrəp|Wëtbewärrbe]] med ennem Köpper als [[Shtachtshprong]] bejonne. Och dobëij eß wigk föraankomme un dan donoh tirëk_loß_schwemme könne en joode Saach.

Et jit jannze [[Mëijstoschaffte]] em [[Torremsprenge]], woh Köpper en alle Warijazjohne jezëijsh un bewertət wääde. En de miihßte Fäll es et dobëij besönndoß joot, wam_mer besönder jlat un jraad en et Warrer erinn jitsh un et winnish oddo jaa nit [[spretze|spretz]].

Dr [[Weitköpper]]_[[Olümpia_Rekocht]] lett bei 19,05&nbsp;[[Metech|m]] un jehööod_ennem [[Ammi]], demm [[W. E. Dickey]].

'''Opjepaß!''' Köpper fun 10&nbsp;[[Meter]] un hüüter sen jefäärlesh, do kam_mer sesch de Ärm, [[Schollder]], de [[Schlößelbëijn]], un de [[Hallswerrbel]] wieh donn un kappott maache; Sprenge uß mieh wie 20&nbsp;Meter sen oohne [[Training]] en Jefaa för_t [[Levve]]!

'''Opjepaß!''' Ih dat De enne Köpper määhß, fööhl noh, dat Wasser em [[Bassäng]] eß! Beß sesher, dat dat Wasser och deef jenooch för Dinge Köpper eß. Do bruchß alt mieh Plaz onger Wasser wi De jrooß beß, wann_de bloß enne Köpper med [[Rongerplompse]] fum Rand määhß, un dä Rand_op Waßßer_Nivoh eß! Fom Aanloore kanns_de net weßße, wi deef et eß! Wann de dat Waßßer aan dä Shtell nit alls fum Schwemme un Douche kennß, maach do aan dä Shtell niih em Lääve enne Köpper. Et künnt sönß Dinge Letzte sinn!


<!-- ======= -->
[[Kategorie:Schwemme]]
<!-- ======= -->
[[de:Kopfsprung]]
