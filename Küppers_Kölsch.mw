'''Küppers Kölsch''' wor e [[Kölsch (Bier)|Kölsch]], dat von de [[Wicküler-Brauerei]] en [[Wuppertal]] jebraut wudde eß.

Shpääder sen di ävver extra för dat Kölsch ze bräue noh Kölle jetrokke un han en dä Shtad_enne quasi Afflääje jejröndt, de [[Küppers Kölsch GmbH]]. Dä Här [[Küpper]] wohr eets dä [[Bierversilberer|Fokoufsleijder]] fun Wicküler för der [[Rhingland|Rhing]] un wohd dann der Baaß en Kölle. Et jeng dröm, dat de enjesëße Kölsch Bräuer för [[Jereesch (Kadi)|Jereesch]] jejange woohre un saate: „Allëijn med däm Wasser fun Kölle kam_mer Kölsch bräue. Dat Küppers es ja këij Kölsch, un soll och nit esu hëijße dörrve.“

En de Läde un aan de Büdshe kunnt mer övverall Küppers han, un med „Wicküler Küppers Kölsch, weil es so bekömmlich ist“ un „Küppers Kölsch es esu joot, wie enn eijene Köbes em Huß“ Plakate wohr de jannze Shtadt zojeplaßtert. Ävver fill Lück maahte enne klore Ongerscheed: „Dommer ens en Fläsch Bier“ — „Kölsch? Alt? Pils?“ — „Kölsch nattörlesch“ — „Ha_sch keij nieh do. Nur Küppers.“ Dat wohr nit sellde.

Domed ed sesh och beshtemmp „Kölsch“ nänne dorref, woohd de [[Konsärve]]_[[Fabrek]] [[Libbys]] jekouf un platt jemaat. Esu joohv_et këij [[Büxe_Mellsch]] mieh uß Kölle, ävver Küppers Kölsch. Drißßisch Joohr shpääder hät dä Küppers [[1993 (Joohr)|93]] dann noch sing [[Privatbräuerei Wicküler|Motter_Brouerëij]] quasi övvenomme un eß jäz de [[Wicküler-Küpper-Bräuerei]], med zwëij Broushtädte.

{{stub}}
<!-- ======= -->
[[Category:Kölsch]]
[[Category:Bier]]
[[Category:Kölle]]
[[Category:Wuppertal]]
<!-- ======= -->
[[de:Küppers Kölsch]]
