'''Lall''' ess_esu_jät äänlijjes_wi [[Keu]].
Do [[Schwaade|schwaadt]] äĳner,
un mer voshtäĳd_en nit.
Em Fall fun '''Lal''' eß dat ävver joot mööshlish,
dat mer di [[Woot|Wööt]] voshtonn kann,
dij_e [[Sare|säät]],
jo sujaa sing jannze [[Saz|Säz]] kamm_mer noch voshtonn.
Et sull sujaa vükumme,
dat mer dä Lall komplättemang vershtonn kann,
un dat mer_n sujaa för sėnn_foll hallde un opjriife künnt.
Blooß — wenn_et Lall eß — dan_eß do_nix_dohinnder.
Dä mäĳnt dat jaa_nit, watt_e [[Schwaade|schwaadt]].
Esu_en [[Lallbakke (Minsch)|Lallbakke]] wäĳß villäĳsh jaa_nidd_e_mool,
watt_e [[Shräshe|shprėsh]],
verspresh jät,
un hät don_nix [[Mäĳne|jemäĳndt]],
[[Rädde|rädd]]_füür_sesh_hen,
un hät_to doch_nix jesaat.

Typpish eß dä Lall,
dä uß dänne [[Pollittikor]]e nuur_esu_[[Triife|triif]],
ävver och fun de [[Kannzel]]le kütt övv_enne fürshterlijje Lall.
[[Vokeufor]]e unn [[Aanwalt|Aanvälldt]] sen och jood bekannt för irre Lall,
un [[Mann|Männor]],
die de [[Frauminsch|Fraulück]] för sesh jevenne wulle.
Angersh_eröm sull och shunn füürjekumme sinn.

Lall hät sellde Hand un Fooß,
do kamm_er et öff draan fööhle.
Et kütt ävver aldenß füür,
dadd_et sish aanhüot wi Lall,
un eß käĳne,
un och ömjedriiht.
Mer kann_et em Zwaijvel nuur affvaade.

Jedenfalls_eß Lall en [[Aat]] fun [[Kommunikazjoon]],
wo_mer dəmiiz_och jood_drop fozishte künne.

<!-- ======= -->
[[Category:Schwaade]]
<!-- ======= -->
[[de:Gewäsch]]
