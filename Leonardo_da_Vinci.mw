{{Atikel_op|Stolberger Platt}}
[[Beld:Selbstportrait Leonardo da Vincis.jpg|miniatur|200px|Leonardo da Vinci]]
'''Leonardo da Vinci''' (* 15. April 1452 ä [[Anchiano]] beij [[Vinci (Toskana)|Vinci]]; †&nbsp;2. Mai 1519 op öt [[Schloss Clos Lucé]], [[Amboise]]. Eejentlich hosch hä ''Leonardo di ser Piero''. Hä woch [[Moler]], [[Beldhouwer]], [[Architekt]], [[Anatom]], [[Mechaniker]], [[Ingenieur]] un och noch Naturfilosof. 

== Si Lääve ==
=== Sing Kengkheed ===
Leonardo koom us ön jruuße [[Famelisch]]. Singe [[Papp]] woch ''Piero da Vinci'', wobeij dä Zosatz ''da Vinci'' dorop häwiißd, dat di Persun us dä Ocht [[Vinci]] kütt. Piero woch viirmol vorhiirod un kräät no Leonardo noch 9 Sööhn un zwei Dööhtisch. Leonardos [[Mamm]] woch dö [[Sklavin]] Caterina, di ön Zitt lang beij Piero da Vinci wonnde, spiir d Famelisch vorlosse had un önö angere Mann us Vinci hiirode. Met däm kräät sö noch 5 [[Kenger]]. Leonardo bleed ävver beij Piero da Vinci.

=== Sing Liihrjoohre ===
Leonardo maade sing Liihr beij dr Bildhouwer Verrocchio , dä damols zo enne van d beijdste zalld. He vobraad hä d Joohre tösche 1470 un 1477.

Am Äng van sing [[Liihr]] hood Leonardo ävver net beij Verrocchio op. Hä bleed un sing ischde Belder entstänge. Dozo zälld d [[Dööf Christi]], ö Beld, dat hä zösamme met Verrocchio 1475 molde. Watt hä an dat Beld jönau jömold had, es schwoch z saare, da mo dat Orijinalbeld met [[Ölvärv]] övermold had. Ön Technik, di Leonardo usszeechnet, [[Jesech]]ter weech z zeechne, vängd sisch ävver an ö paar Stelle.

[[Datei:Paisagem do Arno - Leonardo da Vinci.jpg|miniatur|right|250px|Arnolandschaff em Joohr 1473]]
Va 1472 a vängd mo dr Naam va Leonardo en d St.-Lukas-Gilde, önö Molerverein. Do werkde hä un di anger Moler böschrävve häm als önö vröndliche jonge Mann, dä ävver och d Rauh jäähr hod. En ö ald Boch steehd övver häm: ''Wenn dö alleen bes, weeds dö dich janz jöhüüre''.

En öt Joohr 1476 veel önö Vörvall, dä vöör Jerich lande. Leonardo wood vörjöworpe, önö [[Homo]] z see un sisch an önö 17 jöhrije Jong vorjange z ha. Leonardo kutt dat ävver ni nojöwässe wäde.

Leonardo ongerscheed sisch va anger Moler us di Zitt dodörch, dat hä sing Belder an d Natur apaaßde un net mä vorsood, [[Model]]e z kopiire. Us di Zitt stammd si ischde Beld [[Arnolandschaff]] vam 5. Aujust 1473, dat hä ongerzeechnet had.
Em Joohr 1477 hod Leonardo Flupp. Hä vong ä ''Lorenzo I. de’ Medici'' enne, dä Jeld jönoch hod, öm häm z bözaahle, damet hä mole kutt. En di Zitt entstänge Leonardos ischde bökannde Belder, wi [[Madonna Benois un Ginevra de’ Bencis]]. 1481 woch Leonardo at ösu bökannd, dat hä önö ischde Opdrach vöör ö Altarbeld kräät. Em Kluster San Donato molde hä [[Öt Aabäähne van d Hellije Drei Könnije]]. Völl Jeld vordeente hä domet ävver net, un hä woch vruuh, dat sisch 1481/1482 d Möjelichkeed boohn, vöör d Famelisch [[Sforza]] z mole.

== Mailänder Zitt tösche 1482 un 1499 ==
[[Beld:Study of horse.jpg|miniatur|150px|right|Bewejung van ö Pääd]]
D [[Medici]] hodde Leonardo an dr Hoff van d Sforza emfoohle un Leonardo woch vruuh, ön Stell jövonge z ha. Önö Breef, dä öt häm leeter maache soll, ön jooh Ställ z vänge, weeßt dorop hen, dat hä sisch jott met Technik uskännd un mä am Äng stäng, dat hä önö jooe Moler es. Beedes holp häm. So molde Leonardo völl Belder z aktuell Anläss wi z. B. d Huchzitt va ''Gian Galeazzo'' un [[Isabella von Aragón]], ävver och Büühnebelder stammde us sing Väähr. 

Als tösche 1484 un 1485 d [[Pest]] ä Mailand öm sisch jreff, maade hä Plän, wi mo dr Kanal vorbessere kutt. Leonardo stalld vass, dat Dreck un Möll vöör d Krankheed vorantwortlich wore un hä orjaniseerde d ischde Möllabvuuhr va Mailand.

Sing Plän, dr Dom ä Mailand z vorbessere, koome ävver net ösu jott a, wi hä hoffde. Dorophen entworp hä d Plän vöör ö Baadehuuß. Jlichzittich vong hä a, sisch met dr Opbouw van dr Liiv z böschäfftije. [[Jeometri]] un [[Dünamik]] jöhood och zo di Denge, di häm dörch dr Kopp jänge. Watt häm net ä Rauh leed, woch sisch Jödanke dorövver z maache, wi sisch ä [[Pääd]] böwächd. Als hä aavong, övver öt Bearbeede va [[Brongße]] no z denke, stäng d jrüützde Brongßestatue, di öt zo d damalije Zitt joov, nüüß mi em Wäch. Us Jeldmangel wood di Fijur dann ävver doch ni jöbouwd.
[[Datei:Study for the Sforza Monument.jpg|miniatur|200px|center|Su woch d Brongßestatue jepland]]

1492 vong Leonardo a, si Boch ''Van d mänschliche Fijur'' z schriive.

Vöör d Kersch ''San Francesco'' ä Mailand molde Leonardo ön Madonna en ön Jrotte. Dat ischde Beld, dat va häm jömold wood, wood ävver net akzepteert. Öt zeechd ön kald Hööhl un [[Jesus]] oohne [[Jold]] un [[Hellijesching]]. Dat Kattolische [[Dogma]] leed sujätt net zo. Dat Werk, dat tösche 1483 un 1486 entstäng wood ni jözeechd un steehd hüü em [[Louvre]]. Dat zweide Beld, dat dr Wonsch van dr Opdrachjävver entsproch, molde Leonardo tösche 1493 un 1508, ävver hä made öt net janz vädisch. Ambrogio de Predis molde dä zweide Deel. 

Ävver och anger Belder wi z. B. [[Madonna Litta]] un [[Dame mit dem Hermelin]] molde Leonardo ä di Zitt.

Ee van Leonardo bökanndste Belder entstäng tösche 1494 un 1498, „Öt leitzde Ovendmohl“.
[[Datei:Leonardo da Vinci (1452-1519) - The Last Supper (1495-1498).jpg|miniature|550px|center|Öt leitzde Ovendmoohl]]
En d Kersch [[Santa Maria delle Grazie]] molde Leonardo dat 8,8 m x 4,6 m jruuß Beld direkt op d Jipswand. Ludovico Sforza joov häm dä Opdrach dozo.

== Zitt ä Florenz tösche 1499 un 1512 ==
[[Beld:Leonardo da Vinci 020.jpg|miniatur|200px|right|Anna selbdritt]]
Em Dezember 1499 trock Leonardo zösamme met singe Vrönd [[Luca Pacioli]] no [[Venedig]]. Leonardo vorsood, do Werk z vänge, schaffde dat ävver net, su dat di zwei wiir no [[Florenz]] reiste. Leonardo bleed do bo ö Joohr en ö Kluster, vorsproch zwar, ö Altarbeld z mole, vong domet ävver net a. Naturwesseschafde maade häm mi Vreud. Iisch 1501 zeechde hä di Mönche van dat Kluster ö Beld, dat hä op önö Karton jözeechnet hod. Zwei anger Künstlere moolde dä Entworf vädisch un isch am Äng joov Leonardo dat Beld dr leitzde Schleff.

== Leonardo als Ingenieur ==
En d Joohre 1502 un 1503 reiste Leonardo als Ingenieur vöör dr Häzoch [[Cesare Borgias]], vöör däm hä Kaate zeechnede un Kanäl bouwe leed, dörch Italie.

Als Leonardo 1503 wärm no Florenz zöröck koom, erheld hä dä Opdrach, vöör dr Palazzo Vecchio ö jruuß Beld van ön Schlacht z mole. Leonardo entscheed sisch, ö Beld van dr Siich van d Florentiner övver d Mailänder z mole. Hä werkde 2 Joohr an dr Entworf, un dä woch 1505, op Karton jözeechned, vädisch. Leonardo entweggelde ön neu Art un Wiiß, wi di Värve op d Wand opjöbraad wäde sollte. Dat fluppde zwar, ävver dat Beld jitt öt hüü z dachs net mi.

== Mona Lisa ==
Tösche 1503 un 1506 werkde Leonardo d meetzde Zitt a si Beld [[Mona Lisa]], dat, su nämmt mo a, [[Lisa del Giocondo]] zeecht. Häm jöveel dat Beld ösu jott, dat hä dat ni vorkoofd had. Isch no singe Duud koofde Franz I. va Frankreich dat 74 * 53 cm jruuß Beldche.
[[File:Mona Lisa-restored.jpg|miniature|200px|center|Mona Lisa]]

== Leonardo beij d Franzuse ==
Als am 9. Juli 1504 Leonardos Papp stirvd, solld hä däm si Jeld ärve, ävver och sing Jeschwister woohle hörö Deel dova ha. Dat jäng vör Jerich un Leonardo woch vruuh, dat hä va Charles d'Amboise, däm dr französische Könnig [[Ludwig XII.]] als Vizekönnig ä Mailand äjesatze hod, önö Opdrach kräät. Ävver net mä mole dorf hä do, als Ingenieur woch hä och jövrood.

Leonardo vorsood sisch och noch ens an ön Reitsfijur, su wi sö vöör Joohre ä Brongße vörjeseeh woch. Ävver och desmol fluppde dat net. Sing Idee, all dat, watt d Mänsche wesse, opzöschriive, jölong och net. Als dann 1511 singe Jeldjävver Charles d'Amboise storv, trock Leonardo vöör ön kotte Zitt no Vaprio, wo önö Vrönd wonnde.

== D Joohr 1512 – 1519 ==
[[Beld:Tombe de Léonard de Vinci.JPG|miniatur|200px|right|Öt Jraav va Leonardo da Vinci]]
[[Giuliano II. de’ Medici]], dr jöngere Broohr va [[Papst]] [[Leo X.]] reef Leonardo no Rom. Leonardo hod sisch erhoffd, dat hä ä [[Rom]] jott werke kütt, ävver dr Papst kutt häm net jott liihe, un önö Spetzel van Leo X. beluuhrde dat, watt hä made. [[Raffael]] un [[Michelangelo]], di zo di Zitt och ä Rom werkde, hodde öt dojäje völl besser, kutte Leonardo ävver net ussstooh.

Leonardo woch vruuh, als hä no zwei Joohr wärm us Rom aavreise kutt. Dat Lääve en di Stadt jöveel häm net, un hä had mä ee Beld jömolt. D meetzde Zitt vorbraad hä domet, als Ingenieur z vrassele.

== Leonardos leitzde Joohre bei d Franzuse ==
Giuliano II. de’ Medici storv am 17. Määz 1516 un Leonardo entscheed sisch no ö Treffe met dr französische Könnig Franz I. va Frankreich, sing leitzde Joohre ä [[Frankreich]] z vorbränge. Su reiste hä no Frankreich un vorbraad sing leitzde 2 Joohre äm Schloss [[Clos Lucé]] beij [[Amroise]]. Bes zo singe leitzde Daach plande un orjaniseerde hä Feste.

Leonardo storv am 2. Mai 1519.

== Jätt z lääse ==
* [http://www.lionardo-da-vinci.de/werke.htm Leonardos Belder]
* [http://www.lionardo-da-vinci.de/zeittafel.htm Leonardos Lääve ä knappe Wööd]

[[Saachjrupp:Möhler]]
[[Saachjrupp:Italije]]
[[Saachjrupp:Füssikkor]]
[[Saachjrupp:Shriiver]]
[[Saachjrupp:Historie]]

[[af:Leonardo da Vinci]]
[[als:Leonardo da Vinci]]
[[an:Leonardo da Vinci]]
[[ar:ليوناردو دا فينشي]]
[[arz:ليوناردو داڤينشى]]
[[ast:Leonardo da Vinci]]
[[az:Leonardo da Vinçi]]
[[bat-smg:Leuonards da Vėnčės]]
[[bcl:Leonardo Da Vinci]]
[[be:Леанарда да Вінчы]]
[[be-x-old:Леанарда да Вінчы]]
[[bg:Леонардо да Винчи]]
[[bn:লিওনার্দো দা ভিঞ্চি]]
[[bo:ལེ་ཨོ་ན་ཏོ་ཏ་ཧྥིན་ཆི།]]
[[br:Leonardo da Vinci]]
[[bs:Leonardo da Vinci]]
[[ca:Leonardo da Vinci]]
[[ch:Leonardo da Vinci]]
[[ckb:لێوناردۆ داڤینچی]]
[[cs:Leonardo da Vinci]]
[[cv:Леонардо да Винчи]]
[[cy:Leonardo da Vinci]]
[[da:Leonardo da Vinci]]
[[de:Leonardo da Vinci]]
[[el:Λεονάρντο ντα Βίντσι]]
[[en:Leonardo da Vinci]]
[[eo:Leonardo da Vinci]]
[[es:Leonardo da Vinci]]
[[et:Leonardo da Vinci]]
[[eu:Leonardo da Vinci]]
[[ext:Leonardo da Vinci]]
[[fa:لئوناردو داوینچی]]
[[fi:Leonardo da Vinci]]
[[fiu-vro:Da Vinci Leonardo]]
[[fr:Léonard de Vinci]]
[[fy:Leonardo da Vinci]]
[[ga:Leonardo da Vinci]]
[[gan:達芬奇]]
[[gd:Leonardo Da Vinci]]
[[gl:Leonardo da Vinci]]
[[haw:Leonardo da Vinci]]
[[he:לאונרדו דה וינצ'י]]
[[hi:लियोनार्दो दा विन्ची]]
[[hif:Leonardo da Vinci]]
[[hr:Leonardo da Vinci]]
[[hu:Leonardo da Vinci]]
[[hy:Լեոնարդո դա Վինչի]]
[[ia:Leonardo da Vinci]]
[[id:Leonardo da Vinci]]
[[ilo:Leonardo da Vinci]]
[[io:Leonardo da Vinci]]
[[is:Leonardo da Vinci]]
[[it:Leonardo da Vinci]]
[[ja:レオナルド・ダ・ヴィンチ]]
[[jbo:leonardos.davintcis]]
[[jv:Leonardo Da Vinci]]
[[ka:ლეონარდო და ვინჩი]]
[[kaa:Leonardo da Vinci]]
[[kab:Leonardo da Vinci]]
[[kk:Леонардо да Винчи]]
[[kn:ಲಿಯನಾರ್ಡೊ ಡ ವಿಂಚಿ]]
[[ko:레오나르도 다 빈치]]
[[krc:Леонардо да Винчи]]
[[ku:Leonardo Da Vinci]]
[[kw:Leonardo da Vinci]]
[[la:Leonardus Vincius]]
[[lad:Leonardo da Vinci]]
[[lb:Leonardo da Vinci]]
[[lij:Leonardo da Vinci]]
[[lmo:Leonard da Vinci]]
[[lt:Leonardo da Vinci]]
[[lv:Leonardo da Vinči]]
[[map-bms:Leonardo da Vinci]]
[[mk:Леонардо да Винчи]]
[[ml:ലിയനാർഡോ ഡാ വിഞ്ചി]]
[[mn:Леонардо да Винчи]]
[[mr:लिओनार्दो दा विंची]]
[[ms:Leonardo Da Vinci]]
[[mt:Leonardo da Vinci]]
[[mwl:Leonardo da Vinci]]
[[my:လီယိုနာဒိုဒါဗင်ချီ]]
[[nah:Leonardo da Vinci]]
[[nds:Leonardo da Vinci]]
[[ne:लेओनार्दो दा भिञ्ची]]
[[nl:Leonardo da Vinci]]
[[nn:Leonardo da Vinci]]
[[no:Leonardo da Vinci]]
[[oc:Leonardo da Vinci]]
[[pam:Leonardo da Vinci]]
[[pl:Leonardo da Vinci]]
[[pms:Leonard da Vinci]]
[[pt:Leonardo da Vinci]]
[[qu:Leonardo da Vinci]]
[[ro:Leonardo da Vinci]]
[[roa-tara:Leonardo da Vinci]]
[[ru:Леонардо да Винчи]]
[[sah:Леонардо да Винчи]]
[[sc:Leonardo da Vinci]]
[[scn:Liunardu da Vinci]]
[[sco:Leonardo da Vinci]]
[[se:Leonardo da Vinci]]
[[sh:Leonardo Da Vinci]]
[[simple:Leonardo da Vinci]]
[[sk:Leonardo da Vinci]]
[[sl:Leonardo da Vinci]]
[[so:Leonardo da Vinci]]
[[sq:Leonardo da Vinci]]
[[sr:Леонардо да Винчи]]
[[srn:Leonardo da Vinci]]
[[stq:Leonardo da Vinci]]
[[sv:Leonardo da Vinci]]
[[sw:Leonardo da Vinci]]
[[szl:Leonardo da Vinci]]
[[ta:லியொனார்டோ டா வின்சி]]
[[te:లియొనార్డో డావిన్సి]]
[[tet:Leonardo da Vinci]]
[[tg:Леонардо да Винчи]]
[[th:เลโอนาร์โด ดา วินชี]]
[[tl:Leonardo da Vinci]]
[[tr:Leonardo da Vinci]]
[[tt:Леонардо да Винчи]]
[[ug:داۋېىنچى]]
[[uk:Леонардо да Вінчі]]
[[ur:لیونارڈو ڈا ونچی]]
[[uz:Leonardo da Vinci]]
[[vec:Leonardo da Vinci]]
[[vi:Leonardo da Vinci]]
[[vls:Leonardo da Vinci]]
[[vo:Leonardo da Vinci]]
[[war:Leonardo da Vinci]]
[[yi:לעאנארדא דא ווינטשי]]
[[yo:Leonardo da Vinci]]
[[zh:列奥纳多·达·芬奇]]
[[zh-min-nan:Leonardo da Vinci]]
[[zh-yue:達文西]]
