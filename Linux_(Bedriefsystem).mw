{{Watt ėßß datt|Linux|}}
[[Image:Tux.svg|rähß|right|100px|[[Tux]], dä [[Pinguin]], es et Linux-[[Maskottsche]]]]<!-- onlyinclude für die automatische Vorschau von [[Portal:Freie Software/Ausgezeichnete Artikel]]
ävver <onlyinclude> oohne </onlyinclude> is Quatsch!

 -->
'''Linux''', dat klengk: {{IPA|ˈliːnʊks}}, um_mer säät och '''GNU/Linux''' {{IPA|jnuː ˈliːnʊks}} doför<ref>loor ens nooch däm [[GNU/Linux-Nomenszänk]]</ref>. Et is en [[Frieje Software|friejes]] [[Plattform (Computer)|Multiplattform]]-[[Miehbenutzersystem|Miehbenutzer]]-[[Bedriefsystem]], dat de [[Linuxkään|Linux-Kään]] verwende dät, op [[GNU]] basiere dät un [[Unixoide Systeme|Unix-ähnlich]] sin dät. Erztmals in größerem Stil ingesatzt wood dat Linux [[1992 (Johr)|1992]] noh de [[GNU General Public License|GPL]]-Lizenzjierung von de Linux-Kään.
Dat modular opgebaute Bedriefsystem wed wigger usgebaut, von [[Softwareentwickler]]n op de ganze Welt, welche bei de verschiddenen Projekte mitmache däte. Do sin dan Ungernehmen wie och [[Non-Profit-Organisation]]e un Enzelpersonne beteiljigt, die dat dan als [[Hobby]] betreivve. Im Leeve werde dann miest sogenannte [[Linux-Distribution]]e genutzt, in denne dan verschiddene Software fix un feddich parat gemacht wudde sinn. Aal von denne Distributione enthale somit quasi Linux also genau gesacht de Linux-Kään. Von denne Linux-Distributionen gibt et wirklich ärch viel, evver für de aktuelle Kernel 2.2.x, 2.4.x un 2.6.x gidet immer nur en stabille, in aktiv gepflechte und en wigger entwickelte Version – dobei wird de (stabille) 2.6.16er-Zweich noh gepflegt un et wede [[Patch (Software)|Patches]] für de vorherje Versionen parat gemat. Evver viell von de [[Distributor]]en und von de versierte Benutzer mache sich de [[Bedriefsystemkään]] mehr oder wenniger für ihre Zweck selvs parat.

Linux kanste quasi övveral gebruche, so op dinge [[Desktop-Computer|Desktop-Rechner]], op nen [[Host (Informationstechnik)|Servern]], in en [[Mobiltelefon]], oder nen [[Router]], op Multimedia-Endgeräten un in enem [[Supercomputer]]. Dobei sinn die Ungerschide in de verbreitung von de enzelne Bereich at äch drastisch. So is dat Linux op dem Server-Maat ne feste Größ, wobei et op de Desktops un Notebooks (also esu Dinnge för dem de gerad sitze däst) bislang nur ein kleen Roll spillt. Dazu kütt dat de wirtschaftliche un de geographische Lage ener Region e wichtige Roll spille dät. So wille zeerzt südamerikanische [[Schwelleländer]] de Insatz von de Linux ärch verstärke donn.

== Geschicht ==
Janz jenou fengk mer et op dä Houpsigk övver →&nbsp;[[dem Linux sing Geschicht]].

=== Wat is fürher passeet? ===
[[Anno 1983]] hät de [[Richard Stallman]] ens e Projekt in et Lääve geroofe, und hät de ganze Rötsch [[GNU-Projekt]] genannt, för dat et dat Zill wor, en dem [[Unix]] ähnlichet Bedriefsystem für ze mache, wat sich mit dem [[POSIX]] gut vertrare sollt dät. Zwor wor at am anfang von de [[1990er Johr|90er Johr]] en ordentlich Rötsch vun Programme geschrieve wode, evver de wichtige [[Bedriefsystem-Kään]], wor noch e [[Idötzje|Idötze]], un koom nur langsam fürran.

Jo un dan wor da noch de [[Berkeley Software Distribution]], de hät sich at in de [[1980-er Johre|80er]] entwikelt, dat wor och en frije Programm, evver de bedötschte [[Advokate]] hadde sich noh in de Hoor, un wie dat wod wede sollt, kund och noch kener sage, sodat dat och kee Altanativ för e frijet Bedriefsystem wor.

Jo, un so koom et dann, dat am Beginn von de [[1990-er Johre|90er Johr]] kee einziges frijet System do wor, wat vollstandig sinn dät, un esu för dat de Entwikler intressant hät sinn könne.

=== Un wat is dann passet? ===
Do gov et in de Stadt [[Helsinki]] dat is in [[Finnland]], ne statze Käärl de wo [[Linus Torvals]] heiße dät, un de hät sich nu [[1991 (Johr)|1991]] gefrocht wie dat de singge [[Kompjuda]] den esu innedrinn so funkzeniere dät, oder genauer gesacht, wie dat de singge [[Proßessa (Kompjuda)|Proßessa]] arbeide dät. Jo esu koom et dann, dat he angefange hät e sogenannte [[Terminal]]-[[Emulation]] für ze schrieve.

Als de dan so e Zick dran entwikele dät, do komm he dadrupp, dat dat genze op de beste Wech is e Bedriefsystem för ze wehde, un wat dät de Jung, he sazt in de [[Aanwender (Kompjuda)|Aanwender]] -[[Njuußjruup|Themengrup]] för et Bedriefsystem [[Minix (Bedriefsystem)|Minix]] e Meldung wo dat he singge Bedriefsystem ankündege dät.

De Linus hät sich dat esu gedaacht, dat dat Bedriefsystem noch im Septemba vun dem Johr op e'nem [[Server]] för denne jestallt wede sult, die sich daför interessiere däte. Un he hät sich och gedaacht, dat de ganze Pröll op de Nom ''Freax'' odder ''Buggix'' hüre sult, evver de [[Ari Lemmke]], dat wor de Fetz wo domals de [[Administrato]] von dem FTP Server wor, dem geviel dat nitt, un esu het de dann de ganze Rötsch inne e ein Vezeichniß ze verfügung gestallt dat he Linux genannt hät.

De Linus hät gesaat dat he dat net gut finde dät, evver no koter Zick hät he et dann doch för gut befundde, he meint dat Linux doch e besser Nom för et dat wör.

Zeezt hät de Linus dat Linux wie et jazt heiße dät noch ungger eigene [[Lizenz]] erussgegevve, wobei he verbidde dat, dat mo dat Linux benutze dät för Geld domit ze verdinne. Nu wor et evver esu dat dat nit esu jot för de entwicklung von dem Linux wor, un so koom et, dat he sich gedaat hät, ma sullt de Entwickler ärch viel mi Freirüüm losse. För dat ze werwirkliche dät he mit de anderre zesamme de mit em drann arbeide däte, dat ganze dan ungger de [[GNU General Public License|GNU GPL]] stalle. Esu kunnt ma nu hingon un dat Linux mit de Projamme us dem [[GNU-Projekt]] zesamme don, un so dat ezte frieje Bedriefsystem för anzebidde. Jo su kunnt ma jetzt dat ganze viell besser modifiziere und verbreede un dat wor nun för e viel größere Zahl vun Entwikla interessant. Dat dät sich at esu gut entwikele, dat de Linus sich gedaht hät ma müßt noch e [[Maskotsche]] han, do he nun [[Pingoin]]ne ärch jot ligge kunnt, wollt he och e'ne Pingoinn, un su hät he dann [[1996 (Johr)|1996]] ne Wettbewerb ussgeschrieve, un als Sieger is dann de [[TuX (Maskotsche)|Tux]] doruss erfür gegangge (dat is de Jung do bovve räschts op de Sigg he).

Ma sollt veleicht noch sage, dat de Lück dat Linux so gut fande, dat ze ne [[Asteroid]], de ze am [[12. Oktober]] [[1994 (Johr)|1994]] entdeckt hann noh dem Linux dann de [[Linux (Asteroid)|Linux]] genannt hann.

=== Un warööm heißt det nun och GNU/Linux ?===
För de egentliche fum Linus geschievene [[Bedriefsystemkään|Kään]], hät de Linux gesaat, un de Kään wood och zeezt op dem [[Minix (Bedriefsystem)|Minix]] eingesazt. Nohdem de Jungens [[1992 (Johr)|1992]] dat Linux dann unger de [[GNU General Public License|GNU GPL]] erussgegieve däte, wood de Kään in dat [[GNU]] intregiert. Un dat wood nu ratz fatz zu de am mieste genutze Variannt, do et zu de Zick noch kei andere frije Kään gof de fluppe dät. So koom et dat de Lück un och de Linus dat ganze dröm un dran dan nur noch enfach Linux nenne däte. Evver de [[Richard Stallman]], also de Begründer von dem [[GNU-Projekt]] wollt nu dat ma dat allet zesamme GNU/Linux nänne dät sollt, do jo dat GNU e wichtige Roll spielle dät, un dat sollt nit vegesse wede. Dat GNU-Projekt selfst un och dat [[Debian]]-Projekt han dat och dereckt gedonn, evver de mieste Entwickler un och andere [[Linux-Distributor]]en (dat sin de Lück de de Linux-Kään nimme un mit andere Projamme zesamme patschich paraat gemaat erussbringe) wullte dat nit un han sich och oft einfach drübber hinwegjesazt. De han gesaat, dat ze dat nit wille, weil dat jo einfacher wör dat nur ''Linux'' för ze nenne (wie pragmatisch dat müsse [[kölsche (Minsch)|kölsche]] gewesse sinn), un usserdem wör et jo esu, dat ze in de Zwichenzick och ne ganze Rötsch an [[Projamm (Kompjuto)|Projamm]]e be de Kään donn de nit us dem GNU-Projekt kumme däte.

== Wie süd dat hück us? ==
De Linus is de houpsächlich verantwordliche för de Linux Kään, un damit he och genuch Zick hätt sich daröm för zu kümmere, wed he vun de [[Linux Fondation]] bezahlt, de Fondation is gemeinnützich. Jo un de andere Entwilkla de werde oft fun ene Firma bezahlt för dat se sich mit dem Linus zesamme öm de Kään kümere däte. Luurens de [[Andrew Morton (Prgamoera)|Andrew Morton]] de dät z.B. för [[Google]] am Linux Kään arbeide, un is dobei im sogenannte ''Merge Window'' för dat sammele vun alle Änderunge zuständich, un mot die dann an de Linus wiggergevve. 
<br>
Jo esu wigg de Kään, evver och noch andere Lück sinn mit de Linux beschäftigt, denn esunne Känn för sich allein genomme nötz de Aanwänder noch nit esu viell. So kütt et dat et do esu Sache gift wei de versidenne ''grafische Desktop's'' dat sinn [[Grafische Aanwänderbovverfläche|grafische Aanwenderbovverfläche]] wie dat [[K Desktop Environment|KDE]] oder de [[Gnome]], de sinn daför gemaat, dat et at wirglich einfach is mit enem Rechna ümzejonn. Jo un de vielle Distibutionen, de sinn oft esu gemaat, dat et och für enem Aafänger jans einfach wör för dat kommplette System för ze installiere also op de Rechna druff för ze mache, un de ganze Rötsch för inzestalle.<br>

Dat is at wat, evver et git noch mie, op de ganze Welt donn sich de Lück zesamme un donn och noch andere Projamme schrieve, un och ärch viel über dat Linux un alles dröm un drann för ze Dokomentiere. Un ne ganze Rötsch vun Firme don de ihre Software also de Projamme esu ömschrieve, su dat ze op dem Linux laufe däte. Un dat alles don se miestens als frieje Software mache, un dat Geld daför kut us Firme die dat sponsere däte, oder vun Stiftunge, de vun Spende un och odder vun Sponsore sich finanziere däte. Un wat och anders is als bei andere Sofware is dat sich de Lück ärch vill mie üvver dat [[Intranet]] zesamme findde däte, un och esu zesamme arbeide.

== Henwies ==
<references />

== Websigge ==
* http://www.linux.org/ — de Houmpäjdsch

{{DEFAULTSORT:Linux Bedriefsystem}}
<!-- ======= -->
[[Category:Bedriefsystem]]
[[Category:Linux]]
<!-- ======== -->

{{Link FA|de}}
{{Link FA|hu}}

{{Link GA|en}}

[[ace:Linux]]
[[af:Linux]]
[[als:Linux]]
[[am:ሊኑክስ]]
[[an:Linux]]
[[ar:جنو/لينكس]]
[[arz:لينكس]]
[[ast:Linux]]
[[az:Linuks]]
[[bar:Linux]]
[[bat-smg:Linux]]
[[be:Linux]]
[[be-x-old:Linux]]
[[bg:Линукс]]
[[bn:লিনাক্স]]
[[br:Linux]]
[[bs:Linux]]
[[ca:GNU/Linux]]
[[ceb:Linux]]
[[ckb:گنو/لینوکس]]
[[co:Linux]]
[[cs:Linux]]
[[csb:Linux]]
[[cy:Linux]]
[[da:Linux]]
[[de:Linux]]
[[el:Linux]]
[[en:Linux]]
[[eo:Linukso]]
[[es:GNU/Linux]]
[[et:Linux]]
[[eu:Linux]]
[[fa:لینوکس]]
[[fi:Linux]]
[[fiu-vro:Linux]]
[[fr:Linux]]
[[ga:Linux]]
[[gl:Linux]]
[[he:לינוקס]]
[[hi:लिनक्स]]
[[hr:Linux]]
[[hsb:Linux]]
[[ht:Linux]]
[[hu:Linux]]
[[hy:Linux]]
[[ia:Linux]]
[[id:Linux]]
[[ilo:GNU/Linux]]
[[io:Linux]]
[[it:Linux]]
[[ja:Linux]]
[[jbo:linuks]]
[[jv:Linux]]
[[ka:ლინუქსი]]
[[kaa:Linux]]
[[kk:Linux]]
[[kn:ಲಿನಕ್ಸ್]]
[[ko:리눅스]]
[[ku:Linux]]
[[la:Linux]]
[[lb:Linux]]
[[li:Linux]]
[[lmo:Linux]]
[[lo:ລິນຸກຊ໌]]
[[lt:Linux]]
[[lv:Linux]]
[[mg:Linux]]
[[mk:Линукс]]
[[ml:ഗ്നു/ലിനക്സ്]]
[[mn:Линукс]]
[[mr:लिनक्स]]
[[ms:Linux]]
[[nds:Linux]]
[[ne:लिनक्स]]
[[new:लाइनक्स]]
[[nl:Linux]]
[[nn:Linux]]
[[no:GNU/Linux]]
[[oc:Linux]]
[[pl:Linux]]
[[pt:Linux]]
[[qu:Linux]]
[[ro:GNU/Linux]]
[[ru:Linux]]
[[sah:Linux]]
[[sc:Linux]]
[[scn:Linux]]
[[sh:Linux]]
[[simple:Linux]]
[[sk:Linux]]
[[sl:Linux]]
[[so:Linux]]
[[sq:Linux]]
[[sr:Линукс]]
[[stq:Linux]]
[[sv:Linux]]
[[szl:Linux]]
[[ta:க்னூ/லினக்சு]]
[[te:లినక్సు]]
[[th:ลินุกซ์]]
[[tl:Linux]]
[[tr:Linux]]
[[tt:Linux]]
[[udm:Linux]]
[[uk:Лінукс]]
[[ur:لینکس]]
[[uz:GNU/Linux]]
[[vec:Linux]]
[[vi:Linux]]
[[wa:Linux]]
[[war:Linux]]
[[wo:Linux]]
[[yi:לינוקס]]
[[zea:Linux]]
[[zh:Linux]]
[[zh-min-nan:Linux]]
[[zh-yue:Linux]]
[[zu:Linux]]
