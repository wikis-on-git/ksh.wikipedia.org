[[Image:Aachen devil and woman.jpg|thumb|200px|right|Dä Düüvel unn dat Maatwiiv]]
Dä '''Loußbärsh''' (huhdeutsch ''Lousberg'') is ejner vunn de zweij Hüjel im [[Oche (Shtadt)|Ööscher Kessel]]. Dä andere is dä [[Laurensberg|Laurensbärsh]].

Dä Loußbärsh is en promminente Bärsh wejl hä kwaasi mittedren in däm Ööscher Becke lisht. Ma kann_en vunn wejt wesh erkenne unn bovve iss en [[Reßtorang]] zem in de Landschaft ze luure. 

Dän Loußbärsh hätt da Düüvel opjehäuft. Nohdem hä vumm Ööscher Stadtrat noh dem [[Ööscher Duum|Duumbou]] jehörish övvers Uhr jehoue worde ess woor hä zimlish op 180 unn hät sish räshe wolle. Daföör hätt hä zwei Sandsäck vunn dä holländische Küste jehollt unn hätt se op Oche werfe wolle. Äwwä wejl dat suh_ene wigge Wääsh woor is hä ad mööd jesinn wie hä an de Jrenz koom unn hätt de Säck nur noch hinger sish hää jetrekk. Da hätt er en aale [[Maatwiiv]] jefraacht, sach sar_enß, wuh iss denn dat, Oche? Is_et noh_ene wigge Wääsh? Unn sie hätt_en jleish erkannt, vun wäjje dä Huf am rääshte Bejn unn wejl hä suh noh Schwefel jestunke hätt. Da hätt se op ihre aale Schuh jezeisht unn hätt jesaat: Luur_enß hä, die hann ish in Oche jekouft unn sinn losjeloufe, unn jätz sinn se ad kapott. Da hätt dä Düüvel kej Looß mieh jehatt föör wigger ze jonn unn hätt de Säck jrad lijje lasse, paar [[Killomeeter]] wesh vunn Oche. Unn wejl dat Maatwiiv suh [[louß|lueß]] is jesinn säät ma zo däm Bärsh Loußbärsh. Unn dä [[Shproch]] jäht esuh (op Ööscher Platt): ''Dor Ööscher iss dor Düüvel ze lueß''.

{{stub}}
<!-- ======= -->
[[Category:Oche]]
[[Category:Bersch]]
[[Category:Krätzje]]
