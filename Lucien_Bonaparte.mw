{{Atikel_op|Stolberger Platt}}
[[Image:François-Xavier Fabre 001.jpg|thumb|Lucien Bonaparte]]
'''Lucien Bonaparte''' hosch ejentlich ''Luciano Buonaparte'' un wood am Ennunzwanzigste Määz Sövvezehhondötvönfunsövvezisch (21.3.1775) ä [[Ajaccio]] op [[Korsika]] jeboore. Lucien storv am Nüngunzwanzigste Juni Achzehhondötveezisch (29.6.1840) en d italiänische Stadt  [[Viterbo]]. Hä woch dr Brooch van [[Napoléon Bonaparte]]. 

== Sii Lääve ==
Lucien wood ä Frankreisch usjebild. Als hä no [[Ajaccio ]] zöröckkoom ongerstötzte hä d [[Jakobiner]] un wood änä van döörö Chefs. Hä jäng asu witt, dat hä suujaar singe Vöörnaam va Lucien ä ''Brutus'' ändörde.

Do hä [[Robespierre]] ongerstötzte koom Lucien am Sövvenunzwanzigste Juli Sövvezehhondötviirunnüngßisch (27.7.1794) än öt Jevängnis. Bo hödde se häm jököppt ävver met d Hölp va Napoléon bleed öm dat erspaart. 

Lucien hiirode Christine Boyer, di zwei Kenger kräät ävver [[Joohr 1801|Achzehhondötee (1801)]] storv. [[Joohr 1799|Sövvezehhondötnüngunnüngßisch (1799)]] woch hä Enneminister un va [[Joohr 1800|Achzehhondöt (1800)]] a Botschafter ä Spanie. Lucien sorchde dovöör, dat en dr Appelsine-Kresch Portujal ajejreffe wood. Dodörch wood Lucien önö rische Mann, watt singe Brooch Napoléon vöör öt Vräcke ärchde.

Achzehhondötdrei hiirode hä ö zweide Moll, desmoll ''Alexandrine de Bleschamp''. Met hör kräät hä 10 Kenger.

Als hä met Napoléon Krach kräät jäng Lucien no Italie, hott sich ävver en dr Kopp jesatze, no Amärika zu joo. Dobei wood hä ävver van d Ängländer jevange jenomme un läävde bes [[Joohr 1814|Achzehhondötveezeh (1814)]] ä [[Worcestershire]]. Vreijelosse, kömmerde sisch dr Papst öm häm un maade Lucien zm ''Prince de Canino''.

Lucien ongerstütze Naploléon em Joohr [[Joohr 1815|Achzehhondötvoffzeh (1815)]] bei öt Reisch van d Hondöt Daach. No [[Waterloo]] wood hä va dr Könnig va Sardinie vassjenomme un koom isch wärm met d Hölp van Papst [[Pius VII.]] vrei. Lucien wood us Frankreisch vorbannt un bleed dr Rest va sii Lääve ä Italie. Hä storv am Nüngunzwanzigste Juni Achzehhondötveezisch (29.6.1840).

== Websigge ==
* [http://www.academie-francaise.fr/immortels/base/academiciens/fiche.asp?param=301 övver öt Lääve va Lucien Bonaparte] (ä Französisch)
* [http://www.napoleon.org/en/essential_napoleon/family_tree/detail/17.html Lucien Bonaparte en ö paar Wööd](ä Änglisch)




[[br:Luciano Buonaparte]]
[[cs:Lucien Bonaparte]]
[[en:Lucien Bonaparte]]
[[es:Luciano Bonaparte]]
[[fi:Lucien Bonaparte]]
[[fr:Lucien Bonaparte]]
[[it:Luciano Bonaparte]]
[[ja:リュシアン・ボナパルト]]
[[nl:Lucien Bonaparte]]
[[pl:Lucjan Bonaparte]]
[[pt:Lucien Bonaparte]]
[[sv:Lucien Bonaparte]]
