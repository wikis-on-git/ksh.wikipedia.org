{{Atikkel_op|Kölsch|}}


En '''Luffschlang''' ess_enne dönne [[Shtriife]] uß [[Papier]].
Fö_jewöönlesch wääde se als_enne [[Reng]] opjerolld_onger de Lück jebraat.
Dobëij sinn di_esu lëijsch jewekkeld_dadd_et janz ëijfarr_eß, dat_mer_se med e beßje Puhßte dorresch de Jäjend blohse kann. Mer kann_ävver_och et Äng_memme un zweschwe de Fengere faßßhallde, dä Reng fott_schmiiße, un domet di Luffschlang sesch op_rolle lohße.

== Hääjunnef ==
Der Name hann_se wall, wëijl se dorrsch de Luff fleeje sulle, un wëijl se lang senn, un en [[Schlange_Linnije]] optredde — sönß sinn se weder uß Luff, noch lebänndesch, allso ken_nommaale [[Schlange]].

Äfonge hät mer se alld längo, dat sull enne [[Bällin]]er [[Drokker]] mem Noh_Name [[Demuth]] jewääse sinn. Fellëijsch_enne Fowandte fum aahle [[Litfaß]].
Künnd_och sinn, dat di Idee fun de Luffschlange uß [[Schina]] bëij_onß ennt Land_jekumme eß, dat wëijß_mer nidd_esu jenou.

== Aanwendonge ==
Luffschlange weede bëijm Fiere jebruch, besöndoss_op [[Silvëßto]], op [[Faßteloovend]], bëij [[Jebootßdaach|Jebootßdaare]], op [[Bedriifß_Fier]]e, un wänn do [[Papß]] noh [[Kölle]] kütt.

Jään dëijt mer och janz jewöönlijje [[Paati]]ß domet strunze, dat emr de Bud me Luffschlange foll häng. Esu jesinn sinn Luffschlange övv_en [[Dekko]]. Em [[Handel]] un de [[Jeschäff]]te fingk mer se och unger Paati_Atikkelle, bëijem Pappier, un onger däm komije [[Bovver_Bejreff]] „[[Scherzachtikkel]].“
Dat weed waal dröm sinn, wëijl de Lück jään laache, wan_se ëijnem esu en Schlang en_t Ouch bloose, un de [[Troone]] et Loufe aanfange.

== Luffschlange Maache ==
Jemaat wäde de Luffschlange uss_ennem Papiert wat schlääsch brennd_un rääsch weijsch eß, domet mer sesch bëijm Fiere mit noch wih dëijt, un och wämmer blou eß un med_en [[Zarett]] draan_kütt, këij Onjlöck paßßėet.
Et eetz wääde jannz nommaale Rolle med dousende [[Meter]] jemaad_un en 6-erlëij [[Färf|Färve]] bedrock. Dat leuf ettlije Meeter brigg_un weed widdo affjeweckeld un en koote Stöck nöü opjeweckkeld, affjescnedde, un dann weede di kooote lange Röllsche op all eijmol etwa do opjeschnedde, wo die Färve aanenanndo_shtüßße, ävver nit besöndoß jenou. Et süüht nämmelesch bonnto uß, wann enne schmale Shtriife fun_enne anderre Färf no met op esu enne Luffschlang kütt. Et läzde Äng weed weed med jët [[Liem]] drußße op di Roll jeklääf beijem Affschnigge, esu kumme dann och die Rengelsche zoshtannd, di_me_do hät. Jäähn löht mer et allolezde Äng fun dä Röllsche aanenenndo hange, domet lohße se sesch bäßßo fopakke. Esu kumme dann ettlijje Päsche Luffschlange á 18 Shtöck uß ëijnem Affschnedd fun dä jruuße Papier_[[Docke|Roll]]. Do kumme Zellofaan oddo Paperishe dröm, un dat eß, wat mer em Lade koufe künne.

== D'r Jebruch ==
<!--
Die Luftschlange lässt sich verblüffend einfach entrollen. Bläst man in das Loch in der Mitte der aufgerollten Luftschlange, so entfaltet sich diese und fliegt mit schlangenartigen Bewegungen durch die Luft.

Der ideale Abstand des Munds zur Luftschlange liegt, nach einer Reihe von numerischen Simulationen und Versuchen, bei 25-30 cm Abstand zum Mund. Dabei ist es irrelevant, in welchem Winkel der Luftstrom auf die Luftschlange trifft. Ist die Luftschlange erst einmal gestartet, entrollt sie sich selbständig. Es ist dann die Massenträgheit, die für eine vollständige Abwicklung sorgt. Auch zieht das bereits abgerollte Material weitere Bestandteile aus dem Ring heraus, so dass sich die Schlange selbsttätig vollständig abrollt.-->

== Luuer och bëij ==
* [[Luftschlangenspray|Luff_Schlange us de Shpröh_Doß]]
* [[Konfëtti]]
* [[Jillande]]

<!-- ======= -->
[[Kategorie:Schäz_Attikel]]
[[Kategorie:Fastelovend]]
[[Kategorie:Fiere]]
[[Kategorie:Papier]]
<!-- ======= -->
[[de:Luftschlange]]
