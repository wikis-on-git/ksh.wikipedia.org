Die SI Basiseinheit vun de '''Läng''' ees ene '''Meter''' oder och '''Meeter'''. Et Formelzeiche ees dat ''l'' un dat Zeeche für de Einheit ees eh ''m''.

==Wie ees ene Meter fessjelech==

Ene Meter witt hückztedaach fessjelech als die Streck, die et [[Leech]] em luffleere Raum en  1/299.792.458 [[Sekunde]] zoröcklech.

==Wie wor fröher ene Meter fessjelech==

Fröher wor ene '''Meter''' anders erkläät wudde. Em [[Middelalter]] woren de Länge unjenau avjemesse wudde, weil die Jrundlaach vun der Vermessung woren die Ärm un Been vun de Herrscher jewäss. Hat meh ne jrusse Könich su hat mer och ene lange Meter, wobei dä domols noch ''Schritt'' oder esu ähnlich jenannt wutt. Irz em [[17.Joorhundert]] kom dann dä Wunsch op dat janze ze vereinhetlische, weil emmer wedder de Lück betupp wudde woren. 
Em Joor [[1793]] wudd ene Meter dann als dä 40 millionste Deel vum [[Längejrad]] dä durch [[Paris|Pariss]] durchläuff fessjelech. Sechs Joor spädder wudd dat Mooß dann in [[Platin]] jejosse un als ''Urmeter'' en et [[Museum]] jelääch. Höck weeß me dat dat Urmeter eh kleij bissche ze kuurt wor.

Em [[19.Jahrhundert]] wudd dä Meter neu fessjelech. Jetz wor nimie de [[Ääd (Planneet)|Ääd]] als Jrundlaach sundern zwei Strichjruppe. Dat Mooß wudd dann och als internationaler Meterprototyp och en [[Metall]] jejosse. 

[[1960]] han sich de [[Weeßenschaftler]] dann üvverläch, dat et jenauer ees, wenn meh dat Nuklid [[Krypton]] 86 nimmp un die Strahlung die dat usssendet met 1.650.763,73-fache malnemme deijt. Wat dann dobei erus kütt ees ene Meter.

Dat blivv dann esu bis [[1983]]. Do koom dann die oven ad jenannte Erklärung zom Zooch.

==Bekannte Avwandlunge vum Meter==

*Do ees als bekanntestes Beishpill dä '''[[Kilometer]]'''. Dat sin jenau 1000 Meter. Die Einheit witt met ''km'' avjeküürz.

*Jenauesu bekannt ess dä '''Zentimeter'''. Sing Einheit witt ''cm'' jeschrivve. Oom Bou witt en Zentimeter jemesse. Hä entsprich däm hundertste Deel vun enem Meter.

*Dann wör do noch dä '''Millimeter'''. Für dä schriev me ''mm'' als Einheit. Ene Milimeter ees dä tausendsde Deel vun enem Meter. Hä witt in de Metallverarbeedung un alljemein en de Teschnik verwend.

==Wie kann me ene Meter messe==

Öm erus ze krieje wie lang irjendjet ees muß me et messe. Dozoo bruch me [[Messwerkzeuch]]. Jetzt ees et jo zeemlich schwer dat met dem Leech ze maache. Also hätt me eh Vergleichsmooß dat em beste Fall vum Eichamp zoojelosse ees wie zem Beishpill:

* Zollstock 
* Messschieber
* Mooßband
* Kilometerzähler

{{Weßßeschaaf & Teschnigk}}

[[category:Moohß]]
