{{Atikkel_op|Kölsch|}}


Ene '''Mangnet''' ess_en Saach udder en [[Mattrijaal]] med enem [[Mangeneetfëld]]_öm sesch eröm. Dat Fëlld kam_mer nit sinn, un nit föhle, ävver wam_mer ene andere Mangneet erinn brängk, doh kam_mer sinn un fööhle, dat dä dofun aanjtrokke odder fottjedäut weedt. Ußerdämm äänlesch, ävver nidd_esu doll, maache dat [[mangnetiseerbaa]] Saache o Mattrijaalije, för e Bëijshpell kleij Shtöckelsche uß [[Iiser]], di ävver nuur aanjetrokke wäde künne. Di [[Kraff (Füssik)|Kraff]] fum Aantrekke un Affshtüßße hängk aan dä Shtärk fun dä draan bedëijleschte Mangneetfelder zosamme jenůmme.[[Beld:Magnet0873.png|Hee eß enne duuerhafte Mangneed_uß [[Ieser]] onger em Blatt Papier, un bovver drop sen [[Iersershpahn|Iersershpähn]] ejaal verschott. Di lääje sesch en [[Boore (Forrem)|Bööre]], mer säät laans em [[Mangneetveld]] singe [[Krafflinnisch|Krafflinnije]].|right|thumb]]

Dä Name Mangneet kütt uss_em [[Ahl Griischesch|ahle Jriischesch]], do kenne se dä {{lang|gr|μαγνήτης λίθος}}, ene mangnesesch Shteijn.

Mer kënne duuerhafte Mangneete, [[Pämanäntmangneete]], di ier Kraff un ier Fëldt övver en lange Zick behallde, un mer kënne [[Färromangneet]]e, di nur dann e mangneetesch Feld opboue, wann se vun enem andere Mangneet singem Fäldt dozoh aanjerääsch wäde. Zo dänne Färromangneete jehüüre de allermiihßte [[Metall]]e. Dat [[Bläsch]] en de [[Köhlschrangk]][[döör]] un ene [[Flippschaat]] ess_en [[Lejierong]] do druß, drömm kam_mer doh och ene Mangneet draan klääve.

En annder Zoot Mangneet sen de [[Elläkromangneet]]e. Tüppesche Ußföhrunge sen uß enem opjeweckelte [[issoleert]]e [[Droht]], woh [[eläktresche Shtroom]] dorsch jeiht. Esu lang, wi dat der Fall es, ess_esu en [[Schpool]] mangneetesch. Hööt dä Shtroom op, eß Schloß domet, un dä Mangneed_eß affjeschalldt. En_et Ennere fun enem Elläkromangneet shtish mer öff enne [[Kähn (Elläkromangneet)|Kähn]] uß Ieser, [[Stohl (Metall)|Stohl]], odder enem anndere färromangneetesche Zeusch. Dat määt dat Mangneetfälldt kräfftejer, wat fun dämm shtromdorshflosse Droht ußjëiht.

Mer kann och de Prinzippije fun de Mangneete kombeneere. Uns [[Planeet Äädt]] es esu ene Kombimangneet, dröm dëiht uß och dr [[Kompaß (Jeräät)|Kompaß]] singe Deenß.

Pämanänte Mangneete määt me uß „haadem“ färromangneeteschem Mattrijaal, wat doför bikannt un jemaat eß, dat et sing Mangneetfelld övver en lange Zigk faßhäält. De „wëijshe“ fëromangneetesche Shtoffe, wi wëijsch Iise, wäde zwa fun de Mangneete aanjetrocke, ävver se dunn fö jewööhnlesch nit mangneetesch bliive, wam_mer se widder uss_em Mangneetfeld fott nemmp.

Wann och ene Mangneet et fëromangneetesche Mattrijaal allëijn doll jenooch zoh sesch trick, dat mer jewööhnlesch sare dëiht, et wöhr mangneetesch, su donn doch och alle andere Zoote Mattrijal och e klëij beßje op däm sing Mangneetfeldt reajeere. Wi, dat eß ungerscheedlish, un et jitt och doh doför Name för de Aate. [[Parramangneet]]esch Mattrijaal weed e Fizzelsche bëij dä Mangneet hen jetrocke. [[Allu]] un [[Sauershtoff]] sen, för e Bäijshpell, parramangnetesch. [[Diamangneet]]esch Zeush, wi [[Kooleshtoff]] un [[Wassershtoff]] un ene Houfe Krohm söns, deut dat Mangneetveld e janz höösch beßje fun sesch fott.

Enem Mangneetesche Felt sing Shtärk [[Messe (Donn)|mėß]] mer en [[Jauß (Mohßeijnheijt)|Jauß]].


{{Weßßeschaaf & Teschnigk}} 

<!-- ======= -->
[[Saachjropp:Füssik]]
[[Saachjropp:Teshnigk]]
<!-- ======== -->

[[an:Imán]]
[[ar:مغناطيس]]
[[ay:Achkatasiri]]
[[az:Maqnit]]
[[bg:Магнит]]
[[bs:Magnet]]
[[ca:Imant]]
[[cs:Magnet]]
[[cy:Magned]]
[[da:Magnet]]
[[de:Magnet]]
[[el:Μαγνήτης]]
[[en:Magnet]]
[[eo:Magneto]]
[[es:Imán (física)]]
[[eu:Iman]]
[[fa:آهنربا]]
[[fi:Magneetti]]
[[fr:Aimant permanent]]
[[gl:Imán]]
[[he:מגנט]]
[[hi:चुम्बक]]
[[hr:Magnet]]
[[hu:Mágnes]]
[[id:Magnet]]
[[is:Segull]]
[[it:Magnete]]
[[ja:磁石]]
[[kn:ಅಯಸ್ಕಾಂತ]]
[[ko:자석]]
[[la:Magnes]]
[[lt:Magnetas]]
[[lv:Magnēts]]
[[ml:കാന്തം]]
[[ms:Magnet]]
[[nn:Magnet]]
[[no:Magnet]]
[[pl:Magnes]]
[[pt:Íman]]
[[ro:Magnet]]
[[ru:Магнит]]
[[sd:مقناطيس]]
[[simple:Magnet]]
[[sk:Magnet]]
[[sl:Magnet]]
[[sr:Магнет]]
[[su:Magnét]]
[[sv:Magnet]]
[[ta:காந்தம்]]
[[te:అయస్కాంతం]]
[[th:แม่เหล็ก]]
[[tr:Mıknatıs]]
[[uk:Магніт]]
[[ur:مقناطیس]]
[[vi:Nam châm]]
[[war:Batubarani]]
[[yi:מאגנעט]]
[[yo:Gbéringbérin]]
[[zh:磁鐵]]
[[zh-yue:攝石]]
