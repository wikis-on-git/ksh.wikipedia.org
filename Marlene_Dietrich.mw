{{Atikel_op|Stolberger Platt}}
[[Beld:Marlene Dietrich (26).jpg|miniatur|200px|right|Marlene Dietrich]]
'''Marlene Dietrich''' (* 27. Dezember 1901 ä [[Berlin]]); † 6. Mai 1992 ä [[Paris]]) woch ön [[Dütschland|dütsche]] [[Schauspeller]]in un [[Sänger]]in, di önö jruuße Deel van här Lääve en d [[Amilandt|USA ]] jöläävd had. Hörö Jeburtsnaam woch: ''Marie Magdalene Dietrich''.

== Marlene als Kengk un jong Schauspellerin ==
Marie Magdalene wood als zweide [[Doohter]] van önö [[Poliss]] ä Berlin jeboore un joov sisch at em Alder va 11 Joohr dr Naam ''Marlene''. Als hörö Papp storv, hiirode hör Mamm ö zweide Mol, önö Mann, dä ävver em [[Ischde Weltkresch]] öm öt Lääve koom. Em Joohr 1918 kräät sö Musikongerrecht an ön Musikhuchschüll ä [[Weimar]]. Drei Joohr spiidr, 1921, böschloss sö hör Studium ä Berlin wiir z maache, mood ävver opjrond van ön Krankheed ophüüre. Su entscheed sö sisch, Schauspellerin z wäde. No öt Vöörspräche am [[Dütsche Theatr (Berlin)|Dütsche Theatr]] ä Berlin joov [[Max Reinhardt]] hör ön Stell. Öt wore zwar mä kleene Rolle, di hör zojösproche woode, ävver öt reichde, öm jönoch Jeld z vordeeene, öm z lääve, un Knöpp vöör Schauspellongerricht bleed och noch.

[[Beld:Marlene Dietrich (4).jpg|miniatur|150px|Marle ä „Der Blaue Engel“]]
En di Zitt veel hörö ischde Film, önö [[Stommfilm]], dä „Su send d Männer“ hosch. Angere koome dono, un zösamme met hörö bekanndste Stommfilm [[Der blaue Engel]] entstänge 16 Filme oohne Tun. Ä enne dovan liirde Marlene hörö spiidere Mann [[Rudolf Emilian Sieber|Rudolf Sieber]] kenne.

Em Joohr 1929 wood Marlene jövrood, övv sö Loss höd, en dr Film „Der Blaue Engel“, enne van d ischde dütsche Tunfilme, ön Hauptroll z spelle. D Roll van öt ''Lola'' vorholp hör zm Dörchbroch.

== Emijratiun ==
Zösamme met Regisseur [[Josef von Sternberg]] övvernomm Marlene Rolle ä Filme ä [[Hollywood]]. sö koom en Amerika su jott a, dat sö ö Anjebot va [[Josef Goebbels]] usschloch, wärm zöröck no Dütschland z komme. Filme onger d Rejii va [[Alfred Hitchcock]], [[Ernst Lubitsch]] un [[Billy Wilder]] vorholpe hör dazo, enn van d bökanndste Schauspellerinne ä Holywood z wäde. 1939 entscheed Marlene sisch, dö Staatsbürgerschaff van d USA a z nämme. Vo do a, holp sö dütsche Flüchtlinge, ä Amerika önö Voss op d Ääd z kriije.

1930 wood Marlene zm [[Kassejeff]] erklärd. Dat zwong hör, sisch anger Rolle z söcke. Su wood dat Marlene us dr Blaue Engel ön sängende un öm sisch houwende Barvrau.

== Marlene em Zweide Weltkresch ==
[[File:MarleneDietrich.jpg|miniatur|150px|Marlene sengd vöör Soldate]]
Marlene held [[Adolf Hitler|Hitler]] iwisch vöör önö Vorbrächer un ongerstötzde d Soldate, di em [[Zweide Weltkresch]] jäje Dütschland kämpfde. Mo soch Marlene ä Europa un ä Afrika beij d Soldate un maade hör met hör Sänge un Danze Modd un Vreud.

Als Marlene Soldate ä [[Stolbersch (Rhingland)|Stolbersch]] bösood, wood sö van dütsche Vraue bejrööst un di laate sujar zösamme, öm hör önö Koch z backe. Dat wood ävver net övverall ösu jeseeh. Völl mente, dat sö dat net jäje Hitler däng, da töt jäje öt dütsche Volk wöch. Ä Amerika un Frankreich woode hör Orde vöör hör Wärk övverreichd.

== Marlene en d Nokreschszitt ==
No dr Zweide Weltkresch woch sö komm noch ä Filme z see. Sö soch hör Roll op d Büühn, wo sö jruuße Erfolje hod. Shows op d janze Wält zeechde di Vrau, di met hör Stemm Opsee erreechde. Zosätzlich maate hör Kleer va sisch mulle, di su ussjövalle wore, dat di Ziidunge dorövver schreeve.
[[Beld:Judgment at Nuremberg-Marlene Dietrich.JPG|miniatur|150px|Marlene Dietrich ä dr Film „Judgment at Nuremberg“]]
Ä [[Israel]] schaffde Marlene ön Sensatiun. Öt woch vorboone, Leddcher ä Dütsch op d Büühn z sänge. Marlene held sisch ävver net dora. Sö saad dozo, dat sö net ee Leddche sängd. Nüng woode va hör jesonge. Dat Volk, dat sö hood, kräät z iisch önö Schräck, ävver no ön kotte Zitt wood doruss Vreud un öt Klatsche noom ke Äng.

Dütschland bösood Marlene Dietrich ö paar Mol. Dobeij koome hör Optrette siihr jott a, ävver zweimol joov öt Ärjer. Eemol speude ä [[Mädsche]] ä [[Düsseldorf]] Marlene a, un eemol wood sö met ä Ei böworpe. 

Marlenes leitzde Optrett woch em Joohr 1975 ä [[Außtraalije (Shtaat)|Australije]]. Dobeij broch sö sisch önö Knouch. 1979 wood hörö leitzde Film jedriihnd.

== Marlene ä Paris ==
[[Beld:Friedhof Schoeneberg III Marlene Dietrich.jpg|miniatur|150px|Marlene Dietrichs Jraav]]
No 1979 trock Marlene sisch en hör Wonnig ä [[Paris]] zöröck un woch net mi onger öt Volk z see. Marlene wood krank, hong an d Flasch un nomm Tablette. Marlenes Doohter kömmernde sisch öm hör Mamm. Önö jeplande leitzde Tatsachefilm met hör wood va Marlene aavjöbloose.

== Marlenes Duud ==
Marlene Dietrich storv am 6. Mai 1992 ä Paris, wood ävver ä Berlin bejraave. Hör Jraav litt en d Nöhde va dat van hör Mamm. Övver hörö Duud es winnich bökannd wode. Öt weed vorzalld, dat sö önö Schlachanvall kräje hod.

== Jätt z lääse ==
* [http://www.marlene.com/ Hör Siij]
* [http://www.imdb.com/name/nm0000017/ Hör Filme]

[[Saachjrupp:Dütschland]]
[[Saachjrupp:Hollywood]]
[[Saachjrupp:Showshpiller]]
[[Saachjrupp:Marlene Dietrich]]
[[Saachjrupp:Frau]]

[[de:Marlene Dietrich]]
