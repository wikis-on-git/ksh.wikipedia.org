[[Image:Miesmuscheln_Mytilus1.jpg|thumb|right|250px|Lekker Mießmuschele]]

De '''Mießmuschel''' (''Mytilus'') ėßß eijne vunn dä bekannteste unn häufischste [[Muschel]]e för ze eßße. Ihr Pänz, de Larve, lävve vier Wuche als [[Plankton]] unn setze sish dann irjendswuh an dä Küst fääß, jään im [[Brack]][[wasser]] vunn ene [[:Category:Floßß|Floßß]]mündung oder suh_jet. Doför hätt se suhjenannte ''Byssus''fädscher. Mėd dän kann se sish an Steijn, Stück Holz oder suh fääßpappe. Se sinn 5-10 Zanntimeter jrooß, ovaal unn jrau bis blau-violett.

Jejeßße weede vüür allem de Mießmuschele ußß dä Noodsee, Ooßsee unn däm Atlantik. Da wääde se och op Plöcke diräkk jezüscht, zeääßt in [[Frankreijsch]] im 13. Johrhungert, hückzedaach övverall. Pro Johr wääde 100.000 [[Tonne]] Mießmuschele in Europa jejeßße. 

Mießmuschele mööte levvend jekooch wääde, dat heijß ''vüür'' dem Koche mööte se ihr Schal fääß zohallde, ''danach'' moot de Schaal offe sinn. Ma kooch se in [[Salz]]wasser, [[Bröh]], französisch och mėd [[Wing]]. In dä Kochsuud ka_ma no [[Öllisch]] unn anger [[Jemöös]] donn. In [[Aachen|Oche]] ėßß ma se met [[Schwaazbruud]], beröhmt doför sinn de [[Degraa]]-Brouereije. 

[[Category:Foder]]
[[Category:Deer]]
<!--
[[da:Blåmusling]]
[[de:Miesmuschel]]
[[en:Blue mussel]]
[[pt:Mexilhão]]

-->
