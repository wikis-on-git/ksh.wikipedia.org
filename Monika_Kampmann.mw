{{Atikkel_op|Kölsch|Wrede oder Akademie}}
<br style="clear:both" />
[[Image:Monika_Kampmann.jpg|thumb|Monika Kampmann]]
'''Monika Kampmann''' (* [[19. Juli]] [[1946 (Joohr)|1946]] en [[Kölle]]) es e ech kölsch Mädche. Et mäht un singk Leeder, och en kölsche Mundaat.

==Markezeiche: Lila==
Dat Monika es knatschjeck op Saache met en lila Färv. Ov Höt, Wöbche oder Botze ... däm Monika sing Klamotte sin meeschtendeils lila.

==Dat Stöhlche==
Wann dat Monika op dr Bühn optritt, dann hät et jedes Mol e klein Höckerche dobei. Et es allemolde datselve Höckerche. Dat es en Aanjewende met Fazung. Met däm Höckerche hät dat Monika bei jedem Optritt de optimal Position, öm de Schrumm ze zuppe. Op die Aat un Wies kritt et tirektemang dä richtije Avstand zwesche däm Setz un däm Foßbänkelche, un moss nit lang erömprobiere, wie et de Jitta halde soll.

==Optritt==
Zick [[1976 (Joohr)|1976]] steiht dat Monika op dr Bühn un singk jäje Unjerechtichkeite, Diskriminierung un Kreech. Miestens zesamme mem [[Ingrid Ittel-Fernau]]. Dat Ingrid es däm Monika sing Managerin und spillt om Klavier. Die zwei triff mer alle naslang op musikalische Veraanstaltunge, wie zom Beispill em ''[[Kölner Senftöpfchen]]'' oder en dr ''[[Philharmonie]]''.

==Kölsch en dr Schull==
Dat Monika deiht als [[Oberstudienrätin]] am [[Stadtgymnasium Köln-Porz|Stadtgymnasium]] [[Köln-Porz]] nit nor [[Mathematik]] un [[Jeschichte]] ungerrichte. En de [[Kölsch-AG]] künne de Pennäler beim Monika och de [[kölsche Sproch]] liere.

==Uszeichnunge==
* [[1990 (Joohr)|1990]]: Große Ehrenmedaille vun de [[Akademie för uns kölsche Sproch]]
* [[2004 (Joohr)|2004]]: [[Bundesverdienstkreuz]]

==Däm Monika sing Motto==
Däm Monika sing Motto es: Dun jet ... dann deiht sich jet.

==Leeder (CDs)==
* Wann ich singe - Kölsche Mundaat vum [[Henner Berzau]]
* Chressdach en Kölle - Leeder för de Adventszick
* Jangk, bliev stonn - Leeder för et janze Johr
* Kinder haben so viele Fragen - Kölsch Leeder un huhdeutsche Texte
* Alles hat seine Zeit - Huhdeutsch un kölsche Mundaat vum [[Hans Knipp]]

==För et Böcherschaaf==
[[Hubertus Kunze]]: ''{{lang|de|Monika Kampmann - Lebensbild einer Liedermacherin}}'', [[Köln]] [[2006 (Joohr)|2006]]

==Websigge==
[http://www.monika-kampmann-koeln.de/ Homepage vum Monika]

{{DEFAULTSORT:Kampmann,Monika}}
<!-- ======= -->
[[Saachjropp:Fürname|Monika Kampmann]]
[[Saachjropp:Frau|Kampmann,Monika]]
[[Saachjropp:Senger|Kampmann,Monika]]
[[Saachjropp:Liirer]]
[[Saachjropp:Kölle|Kampmann,Monika]]
<!-- ======== -->
[[de:Monika Kampmann]]
