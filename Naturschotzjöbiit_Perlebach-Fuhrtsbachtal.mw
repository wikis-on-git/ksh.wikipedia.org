{{Atikel_op|Stolberger Platt}}
[[Datei:Narzissöveld.jpg|thumb|Narzissebend em Naturschotzjöbiit [http://toolserver.org/~geohack/geohack.php?pagename=Naturschutzgebiet_Perlenbach-Fuhrtsbachtal&language=de&params=50.525555555556_N_6.2563888888889_E_region:DE-NW_type:landmark]]]
Öt '''Naturschotzjöbiit Perlebach-Fuhrtsbachtal''' es ö Schotzjöbiit, dat en d [[Eefel]] litt. Öt es bökannd dörch sing Narzisseblötö em [[Vröschjoohr]].

== Jätt va vreuer ==
Jeed mo lang, dat heechd vöör öt 12. Jahrhondöt, zöröck, dann vong mo en di Jäjend, di hüü Schotzjöbiit es, Böschebösch. Dä wood dann aavjöhouwe un dat Land van d [[Buur]]e jönotzt. Di hand do dö [[Kooh|Kööh]] un d [[Verke]]r laufe losse. Jäddes Joohr spold dä Baach [[Wasser]] övver dö [[Bend]]e. Dat düngde dor Boohm und mi woch net nüüdisch. Eemol em Joohr wood jömiind un dat Heu vöör dr [[Wengkter]] äjövaarö. Sonß soch mo kee Mänsch op dat Stöck Land öt Joohr övver. 

No dr [[Zweide Weltkresch]] planzde sö en öt Tal [[Dänn]]e (Fichte) an. Domet woch mi Jeld zö vordeene als met öt Heu, dat dörch Kunstdünger op oppe Bende mi Ärdrach braad. Di Dänne woore ävver vöör di Planze Jeff. Sö krääte kee Lett mi un jängä kapott.

1976 entscheed mo sisch, di Jäjend onger Naturschotz zö stelle. 1980 woode d Dänne ömjöhouwe un am Baach Erle jöplanzd.

== Planze un Deere ==
Di naaßö Bende hand Äfloss of di Planze un Deere, di do lääve. Övver 360 Planzezoote vängd mo en dat Schotzjöbiit, doronger 70 [[Moos]]zoote, doronger och Planze, di op d [[Ruuh Liiß]] stönd. Nävver Planze lääve do och säldä Deere, doronger noch komm z vängende [[Schmetterling]], [[Libell]]e un [[Moschel]]e. 80 Zootö va Veuel vleeje dörch di Bööhm öm öt Baachbätt. Watt öt Perlebach- un Fuhrtsbaachtal ävver usszeechnet, send di ca. 10 Milliun weld [[Jääl]] [[Narziss]]e, di do waaße. Jeddes Joohr träcke sö Turiste a, di met dr [[Auto]] övv der [[Bus]] no do kommö.

== Jätt z lääse ==
* [http://www.life-baeche.de/Projektgebiete/ffhgeb_perl.html Övver di Jäjend]

[[Saachjrupp:Monschau]]
[[Saachjrupp:Naturschotzjebiit]]
[[Saachjrupp:Ëifel]]

[[de:Naturschutzgebiet Perlenbach-Fuhrtsbachtal]]
