[[Image:Bourcq-Eglise_16.jpg|thumb|left|Hl. Nikolaus von Myra]]

Dä Brauch, dat de '''"Helije Zinte Kloas"''' am 6. Dezember de Pänz besöke deet, eß em Meddelalder entstande. Domet deet me aan de hl. Nikolaus von Myra erinnere, dä em 4. Jahrhundert en Kleinasië jelääf un ärm Lück beschenk hätt.

Nikolaus von Myra eß de Schotzhelije von de Scheffsfahrer un Seelück.

De echte Nickelaus kütt mem [[Hans Muff]] un dräät Kleeder wie e'ne [[Bischhoff]] met [[Mitra]] un [[Bischoffsstab]]. Dä falsche rut-wieße Nickelaus ode Weihnachtsmann hätt Coca-Cola öm 1920 für Werbezwecke erfunge.

[[Image:Sinterklaas_arriveert.jpg|thumb|left|Enzoch vom Nickelaus en Holland]]

En Holland fiert me de "Sinterklaasavond" am 5. Dezember janz besonders. Ne als Bischoff verkleete Mann kütt d'r Legend noh extra mem Scheff uss Spanië un brengk dä Pänz de Jeschenke met, die en Deutschland am Helije Ovend et Chrisskind brengk.

Uss Holland kütt och de [[Spekulatius]], dä me en de [[Advent|Adventszick]] un [[Weihnachte]] eiße deet.

[[Image:Sinterklaas_2007.jpg|thumb|right|De Helije Zinte Kloas]]
[[Image:Feest_van_Sinterklaas.jpg|thumb|left|500px|De Helije Zinte Kloas verdeelt Jeschenke]]
