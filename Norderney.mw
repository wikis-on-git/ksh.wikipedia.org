{{Atikel_op|Stolberger Platt}}
[[Beld:Bleck op Norderney.jpg|thumb|Norderney]]
'''Norderney''' es änn van d sövve [[ostfriesische Insele]] un jehüüd zom Kreijs [[Aurich]]. Zösätzlisch es Norderney och ön Stadt, di op d Insel litt. Norderney hat unjeväär 6.200 Äwohner. Met öt Boot kütt moch va d Norddeich Mole in ön joo Stond op d Insel. D nöödste Nobberinsele send [[Baltrum]] un [[Juist]].

Norderney es 15 Kilometer lang un an d breedste Stell 2,5 Kilometer breed. 

Vöör völl Tuuriste es dr 14 Kilometer lange Sandstrand dr Jrond, op d Insel z komme. D Süden und dr Oste va Norderney jehüüre zom „Nationalpark Niedersächsisches Wattenmeer“.

== Wie Norderney entstäng ==

Norderney entstäng isch em 16. Jahrhondöt. Öt weed ajenomme, date em Joohr Drözehhondötzweiunsässisch (1362) d Insel Buise, di an di Stell looch, bei ön Flut ussöree broch. E Deel, d Insel Buise, wood immer kleener un löösde sich irjendwann janz op. Zo d selbe Zitt wochs dä zweide Deel Insel, die spiier Norderney wood. Voffzehhondötvoffzisch (1550) tauchte dr Naam öt ischte Moll als „Norder neye Oog“ än d Bösch op.

Am Aavang läävde d Lüü op d Insel van öt Vange va Vesche, spiier koom d Scheffvaart dozo. Hüü kütt önö Hoof Jeld durch d Tuuriste op d Insel. At Sövvezehhondötsövveunnüngßisch (1797) wood Norderney ö Heilbad un va Nüngßehondötsässunveezisch (1946) a es Norderney och ön eeje Stadt.


==   Wä op d Insel well ==
[[Beld:Tuuristen.jpg|thumb|Tuuriste bei ö Konsert]]
Wä mät öt Auto op d Insel vaare well, dä ka dat do, moss öt ävver op Parkplätz aafstelle. Völl Deele van d Insel dörfe mä z Voss betroone wääde. Selvs Vaahrrähr send vorboohne. Heezo jehüüre d Naturschutzjebiite op d Ostsii.
Wä jenoch Knöpp hat, da kann och met dr Fliejer op Norderney lande. D Landebahn es 1.000 Meter lang.

== Jott z wesse ==

Op Norderney jitt öt d „Badeziidung“. Dat es d kleenste selvständije Ziidung va Dütschland.
Öt jitt och önö eeje Radiosender, dä Radio SWS (Sturmwellesende) heecht.

== Sönß ==

D Tellefonfüürwal va Norderney ös d [[04932]]

== Websigge ==
* [http://www.norderney-chronik.de/ Jätt övver d Zitt wi Norderney entstäng]
* [http://www.stadt-norderney.de/ Norderney]

<!-- ======= -->
[[Category:Shtadt]]
[[Category:Ensel]]
[[Category:Oßßfriißlandt]]
[[Category:Kriiß Aurich]]
[[Category:Nochtsee]]
[[Category:Needersaxe]]
<!-- ======= -->
[[ca:Norderney]]
[[cs:Norderney]]
[[de:Norderney]]
[[en:Norderney]]
[[eo:Norderney]]
[[es:Norderney]]
[[fi:Norderney]]
[[fr:Norderney]]
[[fy:Nordeneach]]
[[nl:Norderney]]
[[nn:Norderney]]
[[pl:Norderney]]
[[ru:Нордерней]]
[[vo:Norderney]]
