Datt [[Kierchspill]] '''Ue'pen''' hätt 45 [[Weiler]] unn kleenere [[Buurenhoff|Buurenhöff]] unn leht in d'r südöstlischen Jemarkung vun de [[Küürden|Küürdener Jemeend]] janz im [[Osten]] vom [[Rheinisch-Berjischen Kräis]], su 25&nbsp;km östlich vum [[Kölle|huhhillijen Kölle]].

==Jeschischte vun Ue'pen==
Ue'pen jehührt in d'r Küürdener Jemeend zo denn ältesten [[Ue't]]en överhaupt. De allerierschte [[uurkund]]liche Erwähnung is uus dem [[Joahr 1171]], wie de [[Erzbischof vum huhhillijen Kölle]], d'r [[Philipp von Heinsberch]] ([[1167 (Johr)|1167]]-[[1191 (Johr)|1191]]), innem Schrieven bestäticht hätt, datt d'r Rainald vun Ue'pen unn demm sing Frouminsch, datt Kunijunde, (upp [[Lating (Shprooch)|Lating]]: <span style="font-variant:small-caps">{{lang|la|Reinaldum de Olpe eiusque uxor Kunigunde}}</span>) demm [[Sankt Ursula in Kölle|Nunnenkluhster Sankt Ursula in Kölle]] enn paar Buurenhöff unn ne Müll in [[Blankenberch aan d'r Siech]] verkooft haht. Mit dem [[6. September]] [[1363 (Johr)|1363]], wie vun denn [[Jraafen von Berch]] datt [[Amt Steemich]] jejründet wurden is, koahm Ue'pen unger de Steemicher Verwaltung. Wie ett dann noah de Franzührsischen Revvolutuirn vun [[1789 (Johr)|1789]] ungerm [[Napoleon Buonaparte|Napoleon]] zo d'r [[franzührsische Besatzung vum Rhingland|franzührsischen Besatzung]] jekummen is, wuurd uus demm Kierchspill Ue'pen im Joahr [[1810 (Johr)|1810]] de [[Mairie]] Ue'pen, die zoo dem [[Arrondissemeng Elberfeild]] jehühren däht.

Noahm [[Zwäiten Weltkreech]] koahm de [[Jemeend]] Ue'pen, doamoals alsu noch sellevsständich (bis zoo d'r [[Jebietsreform vun 1974/75]]) dann zesammen mit [[Bechen]] unn [[Wipperveilen]] zo d'r Bürjermeesteräi vun Küürden. Wipperveilen, watt hück joa zur Stadt [[Wipperfürth]] jehühren deht, woar bis [[1975 (Johr)|1975]] immer enn Deel vun de Jemeend Ue'pen jewährsen. Unn bis datt se in Ue'pen am Aanfang vum [[20. Joahrhundert]] datt nöije Roathuus jebout hahten (hück datt ehemoalije Pfarrhuus vun Ue'pen) haht de Ue'per Bürjermeester uch inz föhr ne Ziet in Wipperveilen residiert.

Jraad de Jebietsreform vun 1974/75, wie de janzen kleenen Jemeenden uppjelührst wuurden sinn, hührt wie noch su eenije andere Saache zo denn wichtichsten struktuellen Veränderungen, de Ue'pen sigg dem Eng vum letzten Kreech all su mitjemaht hätt. Doadurch is Ue'pen nämmich ze d'r nöijen Jruußjemeend [[Küürden|Küürden]] jekummen, de uußer Ue'pen uch de Kirchdörper [[Dürscheed (Küürden)|Dürscheed]], [[(Omm) Beesfeil (Küürden)|Beesfeil]], [[(Upp d'r) Offermannsheed (Küürden)|Offermannsheed]], [[Bechen (Küürden)|Bechen]], [[Küürden|Küürden]] unn de [[(In d'r) Delling|Delling]] ümfassen deht.

==Drümm erümm==


{{Schablon:Navvi Ue't Küürden}}

{{DEFAULTSORT:Uepen Kuurden}}<!-- Ömluute un Sönderzeiche sin hee verbodde! -->
<!-- ======= -->
[[Category:Küürden]]
[[Saachjrupp:et Berjesche Land]]
<!-- ======== -->
[[de:Olpe (Kürten)]]
