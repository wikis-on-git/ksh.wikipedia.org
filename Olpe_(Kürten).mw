Datt [[Kierchspill]] '''Ue'pen''' hätt 45 [[Weiler|Weiler]] unn kleenere [[Buurenhoff|Buurenhöff]] unn leht in d'r südöstlischen Jemarkung vun de [[Küürden|Küürdener Jemeend]] janz im [[Osten]] vom [[Rheinisch-Berjischen Kräis]], su 25&nbsp;km östlich vum [[Kölle|huhhillijen Kölle]]. Ett is jett affseits von denn jrußen Verkehrswäjen - wie zum Bäispill de [[B 506]] - jelähjen unn jilt villen als jröhnes Häzz vun [[Küürden|Küürden]] unn würd in Böchern unn sünstijen Schriften oft als Kleenod vum Berjischen Land jenannt. Uch wenn de Modernisierung uch vür Ue'pen nitt haalt jemaht hätt, würd uch hück noch enn Jrußdeel von de jesamten [[Jemarkungsfläche]] land- unn böschwiertschaftlich jenutzt.

== Jeschischte vun Ue'pen ==
Ue'pen jehührt in d'r Küürdener Jemeend zo denn ältesten [[Ue't]]en överhaupt. De allerierschte [[uurkund]]liche Erwähnung is uus dem [[Joahr 1171]], wie de [[Erzbischof vum huhhillijen Kölle]], d'r [[Philipp von Heinsberch]] ([[1167 (Johr)|1167]]-[[1191 (Johr)|1191]]), innem Schrieven bestäticht hätt, datt d'r Rainald vun Ue'pen unn demm sing Frouminsch, datt Kunijunde, (upp [[Lating (Shprooch)|Lating]]: <span style="font-variant:small-caps">{{lang|la|Reinaldum de Olpe eiusque uxor Kunigunde}}</span>) demm [[Sankt Ursula in Kölle|Nunnenkluhster Sankt Ursula in Kölle]] enn paar Buurenhöff unn ne Müll in [[Blankenberch aan d'r Siech]] verkooft haht. Su ümm [[1300 (Johr)|1300]] wuurd vun denn [[Jraafen von Berch]] datt [[Amt Steemich]] jejründet, womit Ue'pen föhr jood 500 Joahre unger de Steemicher Verwaltung koahm. D'r ierschte schriftliche Beleech vun allen Ämtern vun d'r [[Jraafschaft Berch]] is upp denn [[6. September]] [[1363 (Johr)| 1363]] datiert. Näver Ue'pen jehührten uch [[Wipperveilen]], [[Bechen]], [[Küürden]], [[Lenkeln]], [[Ovveroth|Ovveroath]], [[Engelskierchen]], [[Huhkeppel]] und [[Wipperfürth]] zum [[Amt Steemich]]. Wie ett dann noah de [[Franzührsischen Revvolutuirn]] vun [[1789 (Johr)|1789]] ungerm [[Napoleon Buonaparte|Napoleon]] zo d'r [[franzührsische Besatzung vum Rhingland|franzührsischen Besatzung]] jekummen is, hätt d'r letzte [[Herzog vun Berch]] uus demm Jeschlecht vun denn [[Wittelsbacher]]n, d'r [[Kurfüürst]] [[Maximilian I. Jupp (Bayern)|Max Jupp von Kurpfalz-Bayern]], d'r späder d'r ierschte bayrische Künnich wuurd, im Joahr [[1806 (Johr)|1806]] datt [[Jraafschaft Berch|Herzogtum Berch]] aan Napoleon affjetrodden. Im Joahr [[1808 (Johr)|1808]] wuurd dann unger demm [[Joachim Murat]] uus dem Herzogtum Berch datt [[Jraafschaft Berch|Jrußherzogtum Berch]], der Code Civil wuurd injeführt unn ett koahm ze ner Verwaltungsreform, die in denn Jrundzöhjen bis innet 20. Joahrhundert bestangen hätt. Uus demm Kierchspill Ue'pen wuurd su im Joahr [[1810 (Johr)|1810]] de [[Mairie]] (Bürjermeesteräi) Ue'pen, die zoo demm [[Kantong Wermelskierchen]] unn doamit zum [[Arrondissemeng Elberfeild]] jehühren däht. Noahm [[Wiener Kongreß]] [[1814 (Johr)|1814]] bis [[1815 (Johr)|1815]] koahm Ue'pen schleeßlich im Roahmen vun d'r nöijejründeten [[Rhingprovinz]] bäi [[Preußen]] doabäi.

Noahm [[Zwäiten Weltkreech]] koahm de [[Jemeend Ue'pen]], doamoals alsu noch sellevsständich (bis zoo d'r [[Jebietsreform vun 1974/75]]) dann zesammen mit [[Bechen]] unn [[Wipperveilen]] zo d'r Bürjermeesteräi vun Küürden. Wipperveilen, watt hück joa zur Stadt [[Wipperfürth]] jehühren deht, woar bis [[1975 (Johr)|1975]] immer enn Deel vun de Jemeend Ue'pen jewährsen. Unn bis datt se in Ue'pen am Aanfang vum [[20. Joahrhundert]] datt nöije Roathuus jebout hahten (hück datt ehemoalije Pfarrhuus vun Ue'pen) haht de Ue'per Bürjermeester uch inz föhr ne Ziet in Wipperveilen residiert.

Jraad de Jebietsreform vun 1974/75, wie de janzen kleenen Jemeenden uppjelührst wuurden sinn, hührt wie noch su eenije andere Saache zo denn wichtichsten struktuell-politischen Veränderungen, de Ue'pen sigg demm Eng vum letzten Kreech all su mitjemaht hätt. Doadurch is Ue'pen nämmich ze d'r nöijen Jruußjemeend [[Küürden|Küürden]] jekummen, de uußer Ue'pen uch de Kirchdörper [[Dürscheed (Küürden)|Dürscheed]], [[(Omm) Beesfeil (Küürden)|Beesfeil]], [[(Upp d'r) Offermannsheed (Küürden)|Offermannsheed]], [[Bechen (Küürden)|Bechen]], [[Küürden|Küürden]] unn de [[(In d'r) Delling|Delling]] ümfassen deht.

== Ue'tsentwicklung ==
Noch am Aanfang vum [[20. Joahrhundert]] woar Ue'pen enn kleenes Dorf, watt nur uus winnijen Jebäuden bestoahn däht. Uppfällich is, datt ett sich houptsächlich ümm [[öffentlich Jebäude|„öffentliche“ Jebäude]] handeln däht.

* '''Huus Ue'pen''', de sojenannte Burch Ue'pen, mit Nävvenjebäude: Hie an d'r Stell hahten im [[Middelalter]] lang Zick de Lehnsherren vun denn [[Jraafen von Berch]] residiert. Datt heutije Jebäude deht äver nitt uus demm Middelalter, sondern uus de Zigg vür d'r [[Franzührsische Revvolutuirn|Franzührsischen Revvolutuirn]] stammen. Datt jenaue Boujoahr is äver nitt bekannt. Noch bis zum Eng vum [[19. Joahrhundert]] joahv ett runk ümm datt Jebäude enn Burchjraaven, d'r äver mit dem Nöibou vun de Ue'per Kirche zoojeschutt wuurden is.
* '''Ett Krüzzhüßjen''', datt Nordkapellchen vun d'r ahlen Ue'per Pfarrkirche upp demm Ue'per Friedhoff, watt bäim Affriß vun d'r ahlen Ue'per Kirche am'Eng vum 19. Joahrhundert als eenzijer Rest stoahn jeloaßen wuurd. Besonderheet is, datt in de Nordwank vun demm Kapellchen de romanische Porze vun d'r ahlen Kirche uus demm [[Huhmiddelalter]] injebout wuurden is. Krüzzhüßjen heeß ett deswäjen, weil ett enn Splitter vum huhhillijen Krüzz vum Erlöser beherberjen deht, watt enn Ue'per Ritter vum Krüzzuch mitjebraht hätt. Ett jenaue Boujoahr vum Krüzzhüßjen is unbekannt. De bouliche Jrundsubstanz (vun vür dem Ümmbou am'Eng vum [[19. Joahrhundert]]) unn de Porze stammen äver beeds uus dem [[Middelalter]].
* '''Datt Jasthuus vum [[Höllersch Robert]] mit Nävvenjebäude''', erbout im [[Joahr 1816]]: Hück datt Knippsche Jasthuus Ue'per Hoff.
* '''Datt Jasthuus Haasbach''', erbout im [[Joahr 1821]]: Hück datt Jasthuus Huus Ue'pen unn noch immer im Besitz vun d'r [[Haasbachs Famillisch]].
* '''De Vikarie im Wiedenhoff''', erbout ümm datt [[Joahr 1865]]: Fröher de Wonnung vum Vikar vun Ue'pen. In denn letzten Joahren hätt doa lang d'r in Ue'pen aansässije Diakon mit singer Famillisch drin jewonnt. Jetz wüürd ett vun d'r Kirche wull verkooft. 
* '''D'r Koofladen vun d'r [[Haasbachs Famillisch]]''', erbout vür demm [[Joahr 1896]]: Noch bis in de [[1990er Joahr]] woar hie d'r Ue'per Supermarkt üngerjebraht, bis häh dann in'ne Privatwonnung ümmjewandelt wuurden is.
* '''[[St. Marjaretha Ue'pen|De Pfarrkirche St. Marjaretha]]''', erbout [[1896 (Johr)|1896]]: De neue Pfarrkirch, errichtet im [[neujotischer Stil|neujotischen Stil]]. Jrund föhr denn Neubou woar vür allem de Boufällichkeet, äver uch de winnije Platz in d'r ahlen Kirche. Föhr denn Nöibou wuurd als Standue't äver nitt wie jewennt de Friedhoof, sondern datt Jelände upp d'r anderen Sick vun d'r Stroaß direkt nävver d'r Burch jewählt, weshallev dann d'r Burchjraaven zoojeschutt werden moaht. Ne Besonderheet is, datt de Kirch nitt denn „[[Bilderstüührmer|Bilderstüührmen]]“ unn Ümmjestaltungen vun katullischen Jotteshüüsern noahm [[Zwäites Vatikanisches Konzil|Zwäiten Vatikanischen Konzil]] zum Opfer jefallen is, wie su ville andere Jotteshüüser im Berjischen, watt vür allem demm doamoalijen Paschtue'r [[Franz Schreiner]] ze verdanken is.
* '''Ett Bürjermeesteramt, datt spädere Pfarrhuus''', erbout im [[Joahr 1907]]: Sulang wie de Ue'per Jemeend nitt zentral vum [[Küürdener Amt]] uus rejiert wuurd, woar hie sigg 1907 de Bürjermeesteräi üngerjebraht, die doamit uus demm „Wipperveiler Exil“ heem noah Ue'pen jekummen woar.
* '''De Schull''', erweitert im [[Joahr 1909]]: Lange datt Jebäude vun d'r katullischen Ue'per Volksschull, de evangjillischen Kinger jingen noch am Aanfang vun d'r [[Ahle Bundesrepublik|ahlen Bundesrepublik]] noahm [[(Upp) Fohrschten (Küürden)|Fohrschten]] in de Schull, is datt Jebäude hück de Sitz vun d'r Ue'per Jemeenschaftsjrundschull (JJS). Noah ner ümfassenden Rennovierung, demm Affriß vun denn [[Asbest]]-verseuchten Pavillons unn nemm modernen Aanbou in d'r Midds vun denn [[1990er Joahre]]n, is datt janze Oahsambel widder jood in Schuß.  
* '''Kotterhoff''', erbout im [[19. Joahrhundert]]: [[Buurenhoff]].
* '''Wiedenhoff''', erbout im Joahr [[1777 (Johr)|1777]]: Buurenhoff.

== Drümm erümm ==


{{Schablon:Navvi Ue't Küürden}}

{{DEFAULTSORT:Uepen Kuurden}}<!-- Ömluute un Sönderzeiche sin hee verbodde! -->
<!-- ======= -->
[[Category:Küürden]]
[[Saachjrupp:et Berjesche Land]]
<!-- ======== -->
[[de:Olpe (Kürten)]]
