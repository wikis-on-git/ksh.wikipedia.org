{{Atikel_op|Stolberger Platt}}
[[Beld:Rheinuebung Karte.png|miniatur|250px|right|Ongerneehme Rhingübung un öt Vorsenke van d Bismarck]]
D '''Ongerneehme Rhingübung''' woch ö Ongerneehme em [[Zweide Weltkresch]], met däm Drock op d [[Ängländer]] ussjöübt wäde solld. Dozo solld dr Noschub op dr Seewäch jöstüürd wäde. Zosätzlich solld dr U-Boot-Kresch ongerstötzd wäde.

Beij di Operatiun jäng öt änglische Scheff [[Hood]] un spiir och öt [[Dütschland|dütsche]] Scheff [[Bismarck]] vorloore.

== Wi di Operatiun aavleef ==
Öt vong am 18. Mai 1941 a, als öt dütsche Scheff, d Bismarck us dr [[Pole|polnische]] Haafe [[Gdingen]] ussleef. Dr dütsche Kreuzer [[Prinz Eugen]] un 3 jrüüßer Scheffe, doronger d [[Hans Lody]] un d [[Friedrich Eckholdt]], suwi zwei klenger Scheffe voore ä Richtung [[Atlantik]].

Am [[Kattegat]] krääte d Schwede d Naaß dora un vorroohnde dat d Ängländer un di vonge di dütsche Scheffe ä [[Bergen]], als d Prinz Eugen neue Sprit tangkde.

''Prinz Eugen'' un ''Bismarck'' voore zösamme looß un plaande dörch d [[Dänemarkstrooß]] ä Richtung Atlantik z vaare. Di Ängländer jloote net, dat d Dütsche sisch dä Wääch ussökke wööde. Us dä Jrond woore en di Jäjend mä zwei änglische Scheffe, di d Bismarck ävver am 23. Mai op öt Radar soore. Hör Opjaav woch öt ävver mä, di onjöväär 300 km va do vott schwömmende Scheffe di Informatium övver dr Openthald van d Dütsche z jävve.

== D Hood weed vorsänkd ==
[[Beld:Bundesarchiv Bild 146-1998-035-05, Schlachtschiff Bismarck, Seegefecht.jpg|miniatur|200px|right|D Hood vlütt en d Loot]]
D Ängländer deelde hör Scheffe, di en d Nööhde wore, ä zwei Jruppe op. Enne Deel, zo däm och d ''Hood'' jöhood, voor no dr südlische Ussjang van d Dänemarkstrooß, vorloor d Bismarck ävver us d [[Oohr]]e un jloote net mi, dat Scheff noch ens z see z kriije.

Am Morje vam 24. Mai 1941 öm 5:35 Uhr koome sisch beede Siije wärm nooh un d Hood schoss us 23 Kilometer op d dütsche Scheffe, vorwääßelde dobei ävver ''Prinz Eugen'' un ''Bismarck'', watt domet zösamme hong, dat beede Scheffe d Positiun jöwääßeld hodde un zosätzlich ähnlich ussoore. D ''Bismarck'' un d ''Prinz Eugen'' schosse zöröck. Dobeij wood öm 6:01 Uhr d Munitiunskammer van d ''Hood'' jötroffe un dobeij dat Scheff ä drei Deeler jöresse. 1418 Mann storve, mä drei övverläävde.

D ''Prinz of Wales'', di och dobeij woch, maade sisch us dr Stöpp un schaffde öt mä op di Aar tun Wiiß d Dütsche Kannonne z entjooh. 

D ''Prinz Eugen'' wood net jötroffe ävver beij d ''Bismarck'' wood öt Brennstofflajer jötroffe un 1000 Tonne Öl leefe us. Och dr Stromkaste kräät önö Treffer aav, watt dozo vüürde, dat dat Scheff net mi 30 Knote flott vaare kutt.

== D Bismarck weed vorsänkd ==
Öm di Schäde z böhävve, woohl Admiral [[Lütjens]] sing ''Bismarck'' no önö van d Dütsche kontroleerde Haafe brenge, watt bödüüde, dat hä an d Köst va Frankreich no [[Saint-Nazaire]] vaare mood, di d dütsche Soldate no dr Siich övver Frankreich bösatze hod.

D Ängländer leete dat net op sisch setze. Sö scheckde bo jäddes Scheff, dat schwömme kutt, jäje d ''Bismarck''. Scheffe us [[Gibraltar]] woode ä Böwäjung jösatze ävver och Fluchzeuge. Su starde am 24. Mai nüng [[Fairey Swordfish]], di öm d 100 Kilometer van d Bismarck vott wore. Dat braad ävver nüüß.

[[Beld:HMS Dorsetshire Bismarck survivors.jpg|miniatur|200px|right|Dütsche Soldate weede van d Ängländer jörätt]]
Am 26. Mai 1941 wood d Bismarck van ö Fluchzeuch ussjömaad un änglische Fluchzeuje maade sisch noch ens op, met [[Torpedo]]s a zö jriffe. Dobeij maade sö ävver bo önö schwoore Väähler. Sö vorwääßelnde dat Scheff un worpe di Torpedos op ö Änglisch Scheff aav. Di Torpedos woore ävver kapott un öt passeerde nüüß. 

D Ängländer vorsoote öt noch ens, desmol troffe sö öt Ruder van d ''Bismarck'', di va dä Zittpunkd a wi önö duude Vesch em Wasser loch. Dat vüürde dozo, dat dat Scheff op sing Vorfoljer zodreev un net no Frankreich komme kutt.

Em Lauf van d Naahd vorsoote d Ängländer noch d Bismarck z vorsänke ävver opjrond van dat schläät Wäähr un öt väälend Ledd troffe sö net.

Am 27. Mai 1941 koom d leitzde Stond van d ''Bismarck''. 700 Jranate maade hör dr Jaahr us. Ävver dat kapoote Scheffe brudee noch ö paar Torpedos, di dö [[Dorsetshire]] aavschoss, öm z vorsenke. Zosätzlich hodde d Dütsche öt Scheff sälvs vorsenke welle. Watt dr Usschlaach joov, lädt sisch net mi saare.

Öm 10:40 Uhr woch öt ösu witt, d ''Bismarck'' vorsonk em Atlantik. 110 Mänsche woode jörätt, 400 bes 500 bleete em Wasser zöröck. D Ängländer moote sisch us dr Stöpp maache, dütsche U-Boote woode en d Nööhde jöseeh. 2221 dütsche Soldate wore op d ''Bismarck''.

D ''Bismarck'' litt en ön Deepde va 4800 Meter
[[Saachjrupp:Zweide Weltkresch]]

== Jätt z lääse ==
* [http://www.geschichtsseite.ubootgeschichte.de/ Övver d Ongerneehme Rhingland]

[[en:Unternehmen Rheinbrücke]]
