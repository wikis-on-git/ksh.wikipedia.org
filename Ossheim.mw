[[Image:StServatiusKölnOstheim.JPG|thumb|St. Servatius]]
[[Image:KraftwerkKölnOstheim.JPG|thumb|Et Kraffwerk Ossheim]]
[[Image:Gernsheimer.jpg|thumb|right|Huhhüüser an d´r Jernsheimer&nbsp;Strooß]]
'''Ossheim''' oder '''Uustem''' (ofizjell: '''Köln-Ostheim''') es e [[Veedel]] vun [[Kölle]], dat lidd op de [[Schäl Sick]] em Oste , ed jehüürt zom [[aachte Stadtbezirk]] vun Kölle. Zur Zigg wunne fass 11.000 Minsche in Ossheim. 

Ossheim wor lange Zigg nur e Buuredorf wat zo Merrem jehührt hät. Et loch an d´r Grenz vum Herzogtum Berg noh Kurkölle, deshalb wor do nit vill los. Eets 1710 hät dä Pfarrer vun Merrem, dä Gottfried Krautwigh, us singem eigene Spardösje dä Ossheimer et Servatiuskapellche jebaut. Im Protokoll vün dä Weihung steht et eetste mol jet vun nem Dorf namens Ossheim drin.

Am Anfang vum 20. Johrhundert, sin allerhand Arbeider von dä Fabrikke in Kalk un Müllem noh Ossheim jetrocke, denn durch die janze Industrie wohr in dä Industrieplätz nie mieh vill Platz för Wuhnunge. Dat klein Kapellche wor dä Ossheimer Katholike 1906 nit mie jroß genoch, deshalb han se et avjerisse un jäjenövver de Servatiuskirch jebaut. Ach johr spääder, am 1. April 1914 es Ossheim zosamme mit Merrem noh Kölle einjemeindet woode. 

Die Stadt Kölle hät schon 1904 dofür jesorch dat Ossheim ne Anschluss an de [[Stroßebahn]] jekrääje hät. Domit die Bahn jenoch Strom bekom, han se e Dampfkraffwerk in dä Nöh vun der Haltestelle jebaut. Dat wor äwwer nur koot in Betrieb, weil die Stadt  1914 ne Stromlieferungvertrach mit dä [[Rheinbraun]] jemaat hätt. Donoh woot dat Kraffwerk zur Umspannstation ömjebaut. Op beide Sigge von däm Huus is et ahle Kölsche Wappe drop, äwwer op dä ein Sigg muss dä Steinmetz jeschloofe han, denn do hät der zwöllef Flamme op dat Wappe dropp jemaaht.

In d´r Drißiger-Johre is in der Saarbrücker Stroß die eetste Einfamiliehuus-Siedlung in Ossheim jebaut woode, koot drop han die Nazis dä Fliejerhorst Ossheim jebaut domit vun do uss mit nem Jachtjeschwader Kölle verteidicht weede kunnt. Nohdemm de Amis am 13. April 1945 dä Fliejerhorst övvernomme han, han se en kappot jemaat, denn se kunnten en nit mie jebruche. Die ahl Kasernejebäude wooden spääder vun dä Firma Madaus und däm Krankehuus Merrem jenotz. 

In dä Fuffziger-Johre hätt die GAG en jroße Siedlung am Buchheimer Wech jebaut. Zur gliche Zigg woot mit demm Badener Veedel en zweite Einfamiliehuussiedlung jebaut. Spääder han se an de Jernsheimer Stroß en janze Menge Huhhüüser jebaut - die anjeblich a joot Beispiel für dä moderne soziale Wohnungsbau in Kölle sinn sullt. Dat han de Lück äwwer nit esu jesinn, deshalb sin die Hüüser inzweesche ziemlich verloddert und dat es jetz ne Sozale Brennpunkt. Dä Verein Veedel e.V. probiert die Lück zo ungerstütze. 



  




<!-- ======= -->
[[Category:Veedel]]
[[Category:Shtadtbezörrek 8 fun Kölle]]
[[Category:Kölsch Veedel]]
<!-- ======= -->
[[de:Köln-Ostheim]] {{Link FA|de}}
