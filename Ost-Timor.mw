{{Atikel_op|Stolberjer Platt}}
D '''Kriiß ä Ost-Timor va 1999''' vong domet a, dat öt [[Militär]], dat jäje d Onavhängichkeet van öt Land woch, Ziviliste ajreff un avong, Onrouwe en öt Land uss z deene, wobeij dr jrüützde Krach en d Hauptstadt [[Dili]] entstäng. D Jewalt broch us, nachdem d meetste van d Wäähler vöör ön [[Onavhängichkeet]] va [[Indonesie]] stemmde. Dobeij storve öm d 1400 Lüüh. Ön [[UN]]-Trupp, di meetstens us [[Australie]]r bestäng, wood ä Ost-Timor stationeerd, öm do vöör Rouw z sorje.


== Enkelheete ==

=== Dr Hängerjrond ===
Em Joohr 1999 beschloss d Rejiirung va Indonesie onger jruuße internationale Drock, ö [[Referendom]] övver d Zokonft va Ost-Timor aav z halde. [[Portujal]] hod a jevange, Ongerstötzung en d EU un och beij anger Länder op d Welt z jewänne, öm Indonesie onger Drock z sätze. D Aavstämmung vam 30. Aujust joov an kloor Mehrheed vöör ön Onavhängichkeet va Indonesie (78,5 %), womet di anger Möjelichkeet, ön onavhängije Provinz va Indonesie z wääde, aavjeleent wood. 

== Onrouwe ==
Kott no d Waahle ongestötzde öt Militär va Indonesie un militante Jruppe d Idee, Jewalt un Terror övver öt Land z brenge. Dobeij woode onjeväär 1400 Mänche ömjebraad un öm d 300.000 moote no [[West-Timor]] aavhouwe, woode zo Flüchtlinge.

Dr jrüützde Deel van d Infrastruktur van öt Land, wozo Hüüser, Böwässerungsärichtunge, d [[Wasservorsorjung]], ävver och [[Schüll]]e un öm d 100 % van öt [[Strom]]nätz zälld, woode dobeij kapott jemaad. ''Noam Chomsky'' schriivd, dat ä enne Mond dörch d Militäroperatiun bes z 2000 Lüüh hön Lääve vorloore hand, Hondöde va Vraue un Mädscher vorjewalticht woode, ¾ van d Lüüh hön Heemöd vorloore hand. 75 % van d [[Infrastruktur]] wöch kapott jemaad woode.

=== D Un-Trupp InterFET ===
Am 20. September 1999 koome [[Vreedenstruppe]] van d UN, d INTERFET, en öt Land, öm d Jewalt ö Äng z maache. Aktiveste ä Portujal, Australie, d [[Amilandt|USA]] un ä völl anger Länder op d Welt drängde d Rejiirunge ä hön Länder, jätt z ongernämme. [[Bill Clinton]] drängde sujar Indonesie domet, dat dr [[IWF]] dat jelinnd Jeld zöröck ha wool. Indonesie bleed komm jät angisch övverich, als sing Soldate us Ost-Timor zöröck z trekke un internationale Truppe en öt Land z losse, öm öt z stabiliseere.

Bald wood klooch, dat d UN net d Möjelichkeet hod, jäje d halvmilitärische Truppe ä Ost-Timor z kämpfe. Doher sorchde d UN dovöör, dat ön us völl Länder bestohende Trupp jebeld wood. Di krääd dr Naam INTERFET, wat „International Force for East Timor” heechd. Di soll vöör 17 Joohr met 9.900 Mann oppaaße. Am 20. September [[1999 (Johr)|1999]] koome d ischte än öt Land a.

{{Övversaz uß|en}}
<!-- ======= -->
[[Category:{{ns:4}}:Övversätzung van d Wääch]]
[[Category:Oßß Timor]]
[[Category:Kresch]]
<!-- ======== -->

[[ca:Crisi de Timor Oriental (1999)]]
[[en:1999 East Timorese crisis]]
[[eo:Orienttimora krizo de 1999]]
[[es:Crisis de Timor Oriental de 1999]]
[[fi:Itä-Timorin kriisi 1999]]
[[hu:1999-es kelet-timori konfliktus]]
[[id:Krisis Timor Timur (1999)]]
[[it:Crisi di Timor Est del 1999]]
[[ja:東ティモール紛争]]
[[li:Oos-Timorcrisis (1999)]]
[[mg:Krizin'ny Timaoro Antsinanana tamin'ny 1999]]
[[ro:Criza din Timorul de Est din 1999]]
[[simple:1999 East Timorese crisis]]
[[sv:Krisen i Östtimor 1999]]
[[tl:Krisis sa Silangang Timor noong 1999]]
[[zh:1999年东帝汶危机]]
