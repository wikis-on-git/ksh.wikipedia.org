{{Atikel_op|Stolberjer Platt}}
[[Beld:Ouldtaimer 2.JPG|thumb|Önö Ouldtaimer]]
'''Ouldtaimer''' send au [[Pkw]]s, [[LKw]]s, [[Bus]]se, [[Motorräähr]] övv [[Träkker]]e met ö Alder va mi als 30 Joohr no öt dütsche [[Räät]]. Ä anger Länder sitt dat manchmol jätt angisch uss.

== Watt es önö Ouldtaimer ==
Wä an önö Ouldtaimer denkt, däm valle möjelicherwiiß d Zitte va [[Charlie Chaplin]] övv va [[Oliver Hardy]] enn ävver ösun au Keste send ja net nüüdich, öm önö Oldtimer z haa. Ö Auto dat älder als 30 Joohr es, jällt at als Ouldtaimer.

Völl denke, dat önö Ouldtaimer ö Auto see moss, dat jott ä Schoss es ävver dat hat domet nuuß z do. Dat Alder zällt un ön au Kess, di en önö schlääte Zostand es, kann och önö Ouldtaimer se. Mä send d meetste Ouldtaimer em Besetz va Lüüh, di sun Autos sammele, s jott flege un jäddes Stöbbche van öt Blech votthalde.

== Ouldtaimerklasse ==

Dat Alder van önö Ouldtaimer spelld ön Roll, wenn öt sisch öm d Ouldtaimerklasse jeet. Dobeij weed ongerscheede tösche 


# De ''Klass A'' bedüüt dat öt Auto älder als va 1904 es. Mo nennt Autos van d Tüp ''Änchestr''.
# De ''Klass B'' bedüüt vöör dr Ouldtaimer dat hä tösche dr 1. Januar 1905 un dr  31. Dezember 1918 jebouwd wood. Mo nennt Autos van d Tüp ''Kaiserzitt''.
# Die ''Klass C'' bedüüt dat öt Auto en de Joohre tösche dr 1. Januar 1919 un dr 31. Dezember 1930 jebouwd wood. Mo nennt Autos van d Tüp ''Vintitch''.
# De ''Klass D'' bedüüt dat öt Auto tösche en di Joohre van dr 1. Januar 1931 un dr 31. Dezember 1945 jebouwd wood. Mo nennt Autos van d Tüp ''Post Vintitch''.
# De ''Klass E'' bedüüt dat di au Kess tösche dr 1. Januar 1946 un dr 31. Dezember 1960 jebouwd wood. Mo nennt Autos van d Tüp ''No dr Kresch''.
# Die ''Klass F'' bedüüt dat öt Auto tösche dr 1. Januar 1961 un dr 31. Dezember 1970 jebouwd wood. Mo nennt Autos van d Tüp ''Weetschaftswondr''.
# De ''Klass G'' bedüüt dat dr Ouldtaimer tösche dr 1. Januar 1971 un dr 31. Dezember 1980 jebouwd wood. Mo nennt Autos van d Tüp ''Jangtaimer''.
Watt jönger es un zo d Ouldtaimer jehüüd, wööd Klass H ävver bes hüü jitt öt di noch net. 

<gallery>
Beld:Ouldtaimer 1.JPG
Beld:Ouldtaimer 3.JPG
</gallery>

== Wora erkännt mo önö Ouldtaimer ==
No öt dütsche Räät es ö Auto önö Ouldtaimer, dat älder als 30 Joohr es. Trefft dat vöör di Kess zo, dat hat dä zujelossene Vaahrer dat Jlöck, vöör singe Ouldtaimer winnijer [[Steuer|Stüühr]] zahle z mösse. ''191,73 EUR'' es dat, watt häm si Auto dann op öt Joohr kooßt. An d [[Versicherung|Vorsecherung]] brutt mo och döck net osu völl z övverwiise.
[[Beld:Deutsches Kfz-Kennzeichen für historische Fahrzeuge (H-Kennzeichen).jpg|thumb|Ö Ouldtimerkennzeeche]]
Döck sitt mo ävver dat Alder van ö Auto net op dr ischte Bleck. Watt mo ävver flott erkännt es, dat önö Ouldtaimer ö anger Kennzeeche hat. Ö jruuß H hänger di Zaahl wiißt dorop hen.

== Websiije ==
{{Commons|Old cars}}
*[http://www.deuvet.de Dr Vorband vöör Ouldtaimer]

[[de:Oldtimer]]

<!-- ======= -->
[[Category:Auto]]
[[Category:Tranßpoocht un Ferkeer]]
[[Category:Historie]]
<!-- ======= -->
