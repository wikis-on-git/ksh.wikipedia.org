{{Atikel_op|Stolberger Platt}}
[[Beld:Bronenosets.jpg|miniatur|200px|right|Filmposter us öt Joohr 1926]]
'''Panzerkreuzer Potemkin'''  es önö [[Stommfilm]] us Russland. Hä entstäng em Joohr 1925. Singe Regisseur woch [[Sergei Michailowitsch Eisenstein|Sergei Eisenstein]]

== Woröm öt jäng ==
Dä ä 5 Akte ongerdeelde Film böschriivd di Situatiun, di zo dr Opstand ä Russland em Joohr 1905 vüührt, dä dann zr Russische Revolutiun wwed.

=== 1. Akt ===
D Soldate op öt Schlachtscheff Potemkin vüühre ö schläät Lääve. Sö mösse hell werke un send koom öns öt Land. Als sö wärm öns va Made zorsatze Vlesch keue solle, mucke sö op. „Weer vresse dat net!“, es dat watt di Scheffsövvischde z hüüre kriije. Di kikke sisch dat Vlesch a un saare, da töt jott wör.

=== 2. Akt ===
Dr Kapitän had d Naaß voll un well sing Lüüh zeeje, dat hä z saare had. Hä böschlössd, ö paar Mann erschösse z losse. Di wäde an önö Eck van öt Scheff onger ö Doch jödeut un anger Matrose sölle met hön Jewähre op di zojödäckd Lüüh schösse. Di Matrose halde ävver zösamme un öt jitt ön Meuterei. D Matrose övvernämme dat Scheff. Beij di Meuterei weed önö Matros, Wakulintschuk, erschooße.

=== 3. Akt ===
Dr Panzerkreuzer Potemkin kütt no Odessa. Op d hafenmol weed d Lisch va Wakulintschuk, en ö kleng Zält opjöwaahrd. Öt Volk kütt, öm vöör häm z bäähne. Di Lüüh vaa Odessa halde zo d Matronse un vorsöcke dönö z helpe, bränge Läävensmeddele op öt Scheff un truure öm dä duude Matros.

=== 4. Akt ===
[[Beld:Potemkinmarch.jpg|miniatur|200px|right|Op d Trapp va Odessa]]
D Armee röckt a un well wärm di jöwände Ochdnung no Odessa bränge. Op d lang Trapp va Odessa treffe di Soldatem et Jöwähre op dat Volk. Oohne lang z waade, schösse sö op alles watt hönö en dr Wääch kütt. Völl Mänsche sterve.Bökannd es di Szeen, wat tön Mamm met Kengerwarel van di Kowele jötroffe weed un stirvd. Dat Kengk en dr Kengerwarel rolld di Trapp örav.

=== 5. Akt ===
Di Matrose op dr Panzerkreuzer Potemkin send en ön anger Jövaahr. D janze marine röckd a, öm öt Scheff z böschösse. Als d Potemkin un di anger Marinescheffe opee zorase, entscheede di Matrose en di anger Marinescheffe, dat op d Potemkin hör Brööhr send un kenne Schoss välld.

== Alljemeen Informatiune övver panzerkreuzer Potemkin ==
Eisenstein vorsöckd, di Mänsche, di sisch dä Film bökikke, zo ön Reaktiun z brenge. Sö solle net mä di Belder see, sö solle och entscheede, dat dat watt di Matruse jödooh hand, öt Richtije woch. Sö solle Positiun böträcke.

Dä Film had komm Persune, di ön jrüüßere Roll spelle. Öt jeed öm Tüpe, wi di Matrose, wi di Vührer vanö t Scheff un öt Volk. 

Panzerkreuzer Potemkin wood enne van d bökanndste Filme us di Zitt. Hä wood damols net mä ä Russland jözeechd, auch usserhalb va Russland koom hä en d Kinos. Eisenstein wood dörch dä Film op d janze Wält bökannd.

== Jätt z lääse ==
* [http://www.ofdb.de/film/8449,Panzerkreuzer-Potemkin Övver dr Film]

[[Saachjrupp:Stummfilm]]
[[Saachjrupp:Rußßlandt]]

[[de:Panzerkreuzer Potemkin]]
