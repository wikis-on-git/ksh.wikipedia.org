Dä '''Pittersbersh''' issenne Berjim [[Sibbejebirje]].
Hä is 331 [[meter]] huh.
Op de linke Sick es et Bundesjästehus vun dä [[Bonn]]er Rejierung, esu 2/3 der berjerop. Nu sin di aff noh [[Bärlin]] un dat Jästehus ess och en Hottel jewoode, wo jeder erinnkann. Wänner et Jäld dofö hätt. Su jesinn kann do koum Eijner erinn.

Dä Pittersbersh es enne flache breijte Keejel un zimmlish rund un jrön.
Do wääß nämmlij övverall Wald drop. En däm Wald kammer jood spaziere jonn, fun hinge jiddet och en Stroohß un Parkpläz, di sinn ävver noch bäjem Stenzelbersh, do kütt mer fun dä Stroohß zwesche Heisterbacherott un Oberdollendorf drop. Fun doo hätt mer ne schööne Wääsch nohm Pittersberrsch.

Fun [[Niederdollendorf]] jeiht enne Wääsh zwesche däm Falkenbersh, dm nördlijje Nohbor fum Pittersberj erop zwesche die zväj Bersh, un fun dämm aff kammer fun Norrede op dä Pittersbersh klimme. Do kammer och eröm un nohm Hottel hin jon.

Fun [[Könißwinnter]] kammer op ennem Foßwääsh am Tännisplaz förbäj op en Schtroohß kumme, da kütt mer och fum Wintermülenhovv us mottorisiert drop, dä Wääsch serpentient sisch jet der Berj erop un dann kammer do parreken un övver ne janze jraade Wääsh huh, dä kütt dann unger däm Jästehus Hottel op däm sing Zofaatßschtroohß. Fröhjer kohmer do nit dorresch, schwäijßjonit, wi dat hügg eß.

En shtöck fott fum Berresch em Süüde jeiht die Shtrooß vun Könißwinter noh Ittenbar am Pittersberresch föbäi.
Di Shtroohß häjß [[Ferdinand-Mülhens]]-Shtroohß noh däm Könißwinterer un Köllner Indußtrielle ([[4711]], Drachefälßbaan, Holz, Hottels un Jaßßhüser) dä och dat Hottel hätt baue loohße, wat füürem Bundesjäßtehuus doo om Pittersbersch wooh.
Fun do dä Shtroohß kammer och mim Auto övver fill Serpentine met Jeheimdihnßbewachung op dä Berrjjerop nohm Hottel faare

Da Wald om Pittersberrj is fass nur Laupwald, et jiddem Norrde och jätt Naadelwalld un Mischwalld.

== Websigge ==
[http://www.grandhotel-petersberg.steigenberger.de/ Websig vum Jästehuus-Hottel]

[[Category:Bersch]]
[[Category:Bonn]]

[[de:Petersberg (Siebengebirge)]]
[[en:Hotel Petersberg]]
