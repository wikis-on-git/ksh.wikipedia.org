{{Watt ėßß datt|Platt|}}
{{Atikkel_op|Kölsch|}}


'''Platt''' säät mer en de Houpsaach em [[dütsch (Shprooch)|dütsche]], em [[Norde]] un en der [[Medde]], em [[nederländėsch (Shprooch)|nederländėsche]], em [[fläämesch (Shprooch)|fläämesche]], em [[limborjėsch (Shprooch)|limborjėsche]], en dä [[friisėsch (Shprooch)|friisėsche]], un en fowandte [[Shprooche'roum|Shprooche'röüm]] för de ëijnhëijmesche, [[Lokalshprooch|lokaale Shprooche]], [[Diajläk]]te, ov [[Streektaal]]en. Dat iss_en zimmlijje Fillfalt fon [[Jermaanėsche Shprooch]]e, di fom aahle [[Oßßpreußesch]]e beß noh'm [[Seeländėsch]]e bahl [[1500 (Zahl)|fufzeenhondert]]&nbsp;[[Killomeeter]] fun [[Oßß]] noh [[Wëßß]] un fon henger de [[Dänemark|dänesche]] Jrenß beß nohm [[Tüürėngerwald]] un aan de [[Muusel]] un de [[Saa (Floßß)|Saa]] öm de [[500 (Zahl)|fönnefhonndert]]&nbsp;Killomeeter fun [[Nocht]] noh [[Sööd]] ömfaß.

En der [[Nederläng]] un em nit-[[franzüüsesch]]proochijje [[Belljie]] saare se '''plat''' för alle Dijaläk, odder Streektaale, die nit et [[standaat]]määßejje [[Nederlängsch]] sin, ejaal wat, also de [[Nederfänkėsche Shprooche]], de [[Nedersaksish Shprooche (Nederläng)|Nedersakßėshe Shprooche]], de [[Wëßß Friisėsch (Shprooch)|Wëßß_Friisesche]] Shprooche. Doh donn de Minsche „plat praate“ odder „plat praote“ — dat es_et sëllve, wie wäm_mier Platt kalle odder Platt schwaade, odder och wann se em Norde in Dütschland „Platt snake“ don. En [[Holland]], em [[Limborjesche]] un och en [[Flandere]] hëijße de ëijnzel Shprooche öff noh ierem Oot oder enne Jääjend, esu wi et [[Frysk]], et [[Groningsch]], et [[Klefs]], et [[Limburgs (Shprooch)|Limburgs]] odder [[Limburgs Plat]], et [[Jömelejer Plat]].

Em Norde un em Deijl fon de Medde fon [[Düütschland]] kalle de Lück [[Plattdüütsch]], un sare öf koot „Platt“ dö för. Dat zerfällt ävver jeneou jenomme in locker [[4000 (Zahl)|fier Dousend]] ëijnzel Dijakëkte, die en Jroppe un Ongerjroppe med dä Jäjend, woh se jekallt wääde, enne ëijene Naame han, esu wi_j_et [[Sauerländer Platt]], et [[Oßßfriiseplatt]], odder et [[Husummer Platt]].

Dat eß ußerhallef fom [[Plattdüütsch]]e Shproocheroum nit andersch, et [[Harzer Platt]], [[Rhöner Platt]], [[Hinterländer Platt]], [[Eifelplatt]] un [[Wäller Platt]] zum Bëijspell jehüüere bëij der [[Meddeldüütsche Shprooch]]eroum un wääde en iere jewëilije [[Meddeljebersch|Meddeljeberje]] jekallt. En e paa Ööt un klëijnere Jäjende hät sesch ennjebörjert, dat mer dat „Platt“ och fott lohße kann, wäm_mer övver de Shprooch am Oot redt, esu kam_mer en [[Krievel]] „[[Krieevelsch (Shprooch)|Krieevelsch]]“ un „[[Krievelsch Platt]]“ sare, odder en [[Bonn (Shtadt)|Bonn]] „[[Bönnsch (Shprooch)|Bönnsch]]“ un jenouesujoot wi „[[Bönnsch Platt]]“, odder „[[Hommersch]]“ wi „[[Hommersch Platt]]“ saare. Janz sellde eß dat Woot „Platt“ henge draan nit mieh üplėsch, zem Bëjspell bemm [[Kölsch (Shprooch)|Kölsch]] un em [[Kirchröadsj|Kirshröhdsch]], ävver dat hindert këinje draan, och för di Shprooche ëijfach fon „Platt“ ze kalle, wi överall sönß.

En Jrenß woh henger, em Sööde, mer nit mieh fon Platt schwaade dëijt, wam_mer der [[Ootsdijalek|Dijalek vom Oot]] mëijnt, kam_mer nit besöndersch jenou ußmaache. Se könnt fom södlijje [[Honsröck]] övver der [[Taunus]] un [[Meddel Hëße]], der [[Shpëßßaat]], de [[Röön]], un der [[Tüürėngerwald]] loufe. En [[Söthürėnge]] weed dat [[Fränkesch]] fon doh noch „Platt“ jenannt, ävver de [[Franke (Minsch)|Franke]] em [[Frankeland]] fon [[Bajore]] sare dat nit mieh, un och em [[Bade (Jääjend)|badesche]], en [[Wöchtemmbersch]], un en der [[Palz]] säät mer nit „Platt“ för der lokaale Dijaläk.

Dat Woot „Platt“ för de Aat ze schwaade küt ussem [[ahl Dütsch (Shprooch)|ahle Dütsch]] un hät urshprönglėsch esu jät wi „ëijfaach“ un „oohne Jeschnörkelß“ bedügk, ävver och esu jät wi „nidderėsch“ em Senn fom Shtand, alsů de Shprooch fon de ëijnfache Lück, un nit fom [[Adel (Shtand)|Adel]] dih.

== Websigge ==
* [http://www.philhist.uni-augsburg.de/lehrstuehle/germanistik/sprachwissenschaft/ada/erste_runde/platt/ Wo säät mer Platt, wo nit?] — en [[Landkaat|Kaat]] fun de [[Shprochewesseschaff]]ler aan de [[Univäsitäät zo Ouchsborsch|Uni]] en [[Augsburg|Ouchborrsh]] met Älieronge (''op [[Düütsch (Shprooch)|Düütsch]]'')

<!-- ======= -->
<!-- ======== -->

[[Saachjrupp:Nėėderdeutsche Shprooch]]
[[Saachjrupp:Middeldeutsche Shprooch]]
[[Saachjrupp:Huhdeutsche Shprooch]]
[[Saachjrupp:Deutsche Shprooch]]
[[Saachjrupp:Weßßjerrmaanische Shprooch]]
[[Saachjrupp:Jerrmaanische Shprooch]]
[[Saachjrupp:Indojerrmaanische Shprooch]]
[[Saachjrupp:Natüürlijje Shprooch]]
[[Saachjrupp:Shprooch]]

[[de:Platt]]
[[nl:Plat (taal)]]
