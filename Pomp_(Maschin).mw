En '''Pump''' ('''Pomp''') eß en Maschien, wo mer jät met bewäje kann, wat mer sönß och schödde kann, ävver och Luff. Bänzin, Jertraide un Määhl, Bier un Wing, Stöbb, dat weed all met Pumpe bewääsh. Rin in dä Silo, rus us däm Silo, rin en dä Kahn, en der Waaren, en der Tank oder zom Verjaaser, övverall sin Pompe am Werreke.

'''Op Pump''' es, wämmer jät krit, wat einem nit jehüürt, ävver mer kriddet un mosset ävver widderjävve.

Et jidd orren Zesch un enne Foßballverein, die '''de Pomp''' jenannt weede.

Un dann kammer noch '''Pompeschwengel''' för enne Minsch sare, wänn hä enne Pompeschwengel es.
