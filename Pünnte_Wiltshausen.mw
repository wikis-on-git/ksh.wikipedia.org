{{Atikkel_op|Kölsch||}}


Di '''Pünte''' vun [[Wiltshausen]] iß en kleeijne [[Feer]].
Se jeijt zwesche Wiltshause unn [[Amdorf|Ammdörf]] övver de [[Jümme (Floßß)|Jümme]].
Dat eß direktemang beij dä Münndungk vun dä Jümme ėn de [[Leda]],
di dann noo zeen [[Killomeeter]]e 
koot hinger [[Leer (Ostfriesland)|Leer]]
in de [[Ems]] leuf.

De Oot Wilthause hüürt ėn de [[Landkreis Leer|Landkring vun Leer]]
ėn [[Ostfriesland]], wadd_ene Deijl vun [[Needersakkße]] eß.

Di Pünnt weed hück noch vun Hand jetrokke.
Se iß de äälßte Feer in iirer Aat em Norrde vun [[Euroopa]],
di et noch jitt.


== Fun Frööer beß Hück ==
Di Pünnt wood ald ėm Joohr [[1562]] ėn_enner Uurkund jenanndt.

Bėß in_et Joohr [[1975]] errin wood se zolezz vum Landkringg
bedrivve un sullt dann ennjeshtellt wääde,
weijl se Dänne vumm Kring ze düür jewoode woo.

Koum woo dä Beschloßß im Joohr [[1974]] bekanndt jejovve,
do daat sish tiregg_enne Knubbell Minnsche uß dä Jääjend zosamme.
Se hann e paa Fersammlunge jemaat un dä
„''Verein zur Förderung und Erhaltung der historischen Pünte als Denkmal auf dem Wasser e.V.''“
ußß_der Deuf jehovve.
Dä Vereijn hätt de Fäärbedrief ėm Joohr [[1988]] widder opjenůmme.

[[2002]] schleeßlich wood di Pünnt onger Dengkmoolschozz jestelldt
alß e teschnish Dengkmool,
wadd_och noch bewääshlijj_eß.

== Dat Scheff ==
Dat Boot ess_enne flache offene [[Prahm]],
wij_e en dä Emsjääjendt zick Joohonndete jebout woode sinn.
Et es neu üvverhollt woode,
befür dä Vereijn dä Betriep widder opjenomme hatt.
Ä weed am Siejl övver der Floßß jetrokke,
un op der Ungersig fo_m Jrundsiejl odder Föörungßsijel en de baan jehallde.
Do paßße nit mieh wie dreij nommaaale [[PKW|Autos]] drop,
unn_et künne öm de drißßish mann metfaare.

== En Övverfaat ==
En Övverfaat weed jemaat beij Bedarrf un dooht nėt lang.
Se koßß föe eine Minsch enne hallve Euro,
met Faarad ne jannze,
für e Auto met Faarer dreij Euros.

Faare kann mer vum_Metwoch beß_ßunndaach in dä Zick vum_Meeij beß_ßeptemmber.
Jannz lloo eß dat de Tůrrißtesäsong,
odder mer künnt och saare,
für de Eijnheimische alleijn loond_et sich sönß ėmmer no_nit,
ävver di Fäärlück wolle doch och enz jett rau hann.

== Dä Vereijn ==
Dä „''Pünten-Verein''“ wie hä koot jenanndt weed,
woo vun aanbejinn en Aat Bürrjerbewääjung 
met a paa hunndert eijnheijmische Metmaacher.
Shpääder sin Minnsche uß aller Weldt do zo jekumme.
Sujaa Lück, di di Pünnt no_nie met eijene Oure jesinn hann.
Op dä Faaschinge vun dä Pünnt un dofüür vun anndere Fääre
wo di Wiltshüüser jood frünnd met woore,
do joov_et Reklame för dä Vereijn un mer kunnt jlish beijtredde.
Un wenn Der Verwande unn Bekannte sujet ussem Urlaub met heijm brenge&nbsp;&hellip;

En Metjleedschavv_em Vereijn koßß hück jez blooß noch zeen Euro em Joohr.
Dä Vereijn eß jannz offizzjäll aanerkanndt az „''gemeinnützig''“
—
un hä kütt zick de [[1980_er Joohre]] oone Jellt vum Shtaat odde_fům Lanndt uß.
Unn dat eß_jätt, woo_di Lück em Vereijn shtollz drop sinn.

=== Däm Vereijn sing Addräßß ===
* Pünten-Verein, Postfach&nbsp;1880, 26789&nbsp;Leer

== Ußßerdämm ==
* Anndere Pünnten im Kring Leer: [[Pünte Halte|Halte]], [[Pünte Hilkenborg|Hilkenborg]], [[Pünte Esklum|Esklum]], [[Pünte Loga|Loga]].<br />Di woote all no füür [[Pünte Wiltshausen|Wiltshause]] shtilljelaat.

== Websigge ==
* http://www.fjordfaehren.de/bi/foto/wiltshausen.htm (Fottoß)
* [http://www.ewetel.net/~restaurant.zur.juemmefaehre/Puentenverein/Puentenseite.htm ''Die Pünte - schwimmendes Denkmal auf der Jümme''] (''op [[deutsch (Shprooch)|deutsch]]'')

<!-- ======= -->
[[Category:Ostfriesland|Juemme]]
[[Category:Dengkmool]]
[[Category:Technik_Dengkmool]]
[[Category:Beweeshlish Dengkmool]]
[[Category:Vereijn]]
[[Category:Binnefäär]]
[[Category:Scheff]]
<!-- ======= -->
[[de:Pünte Wiltshausen]]
