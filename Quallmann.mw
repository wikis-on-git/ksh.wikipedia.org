{{Lemma_Wrede}}
Dä '''Quallmann''' (in manche Dialäkk och ''Quellmann'') ėßß en [[Ääpel]], den ma mėd dä Schaale gekoch hätt. Wann ma de Ääpel esuch koch verliere se nit_esuh_vill Jeschmack unn [[Fitamiine]] wi wenn ma de Schaal vorm Kooche aavtreck. 

So, wann da Quallmann fäädisch ėßß, da duurt esuh 20-30 Minute, doot ma heijß op dä Desch unn dann weed dä Schaale aavjetreck. Doföör nemmt ma jään en dreizackijet [[Jaffel|Jäffelscher]], weijl domet dä Quallmann weniijer leijsh zermaatsch. Ma kann och de Schaale mėd esse, vür allem wann_se noh jung senn.

Dobeij jitt_et [[Klatschkies]] en masse, Butter, oder Leinöl, oder [[Häring]]. Oder ma laat dä Quallmann kaal wedde un dann ka_ma [[Ääpelschloot]] druss maache oder lecker [[Hirringsschlot (Üvversich)|Heringsschloot]].

{{Dijaläk un bochshtabbeet
|ksh-wrede=Quallmann
|ksh-rt=Quallmann
|ksh-rd=kwalman
|ksh-js=Quallmann
|de=Pellkartoffel
|pfl=Quellde, Kwellde
|pfl-rd=kwälde
|rbk=Päläärpe̩l
|nl=
|söns=Quellmann
}}

{{Esse & Drinke}}
<!-- ======= -->
[[Category:För ze Esse]]
<!-- ======= -->

[[de:Pellkartoffel]]
