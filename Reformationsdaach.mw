Am '''Reformationsdaach''', em 31. Oktober, fiere de evangelische Christe de Aanfangk von de Erneuerung von ihre Kirch.

Zwar löss sich dä Aanfangk von d'r Reformation, die zor Jröndung von de protestantische Kirche jeführt hätt, nimmie jenau fassläje. Doch hätt me de dat Datum vom  Johresdaach jenomme, aan dämm de Martin Luther am 31. Oktober 1517 sing 95 These aan de Wittenberger Schlosskirch jeschlare hann soll.

Martin Luther hatt die Opfassung kritiseet, dat d'r Minsch aleen durch joode Tate un durch en Afflasszahlung von d'r Sönd erlüß weede könnt.

Obwohl en Ossdeutschland durch vierzichjöhrige kommunistische Indoktrination fass keene mie jlööf, eß am 31. Oktober en velle ossdeutsche Bundesländer Fierdaach.

Em Erzbisdom Kölle äwer net, denn als de Erzbischoff von Kölle domols evangelisch jewudde wor, moot_e op de Jodesbursch noh Jodesbersch flüchte, un doh hann se inn met samt dä Bursch en de Luff jejach. Zick dämm eß de Jodesbursch en Ruin.
