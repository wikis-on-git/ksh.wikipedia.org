Et '''Rhingland''' eßß:
# dä Deijl vumm [[Rhing]] wu ma en [[Ripoarisch]] Sprooch schwaadt. Et jeijht vunn unjefähr [[Andernach]] beßß eruff noh [[Düsseldorf]], unn inn_et Vüürjebersch beßß [[Oche (Shtadt)|Oche]], unn op dä schääl Sigg beßß [[Bergisch Gladbach]], un em södlijje [[Bërjėsche Lanndt|Bërjėsche]] fun knapp [[Jummersbach]] beß henger Waldbröl aan de [[Sii]].
# dä Dëijl vum Rhing woh mer och der [[Niėderrhing]] for säät, un och esu schwaadt, dad_es onjeväär vun [[Heenßbersh]] beß [[Düsseldorf]] un fun doh noh [[Xannte]] un beß aan de [[Maaß]] erran.
# dat Stöck fum Rhing un drömröm, esu ätwa, woh me de [[Muuselfrängkesche Shprooche]] schwaade dëijt. Dat fängk bëijem Opshtėėsh en der [[Westerwald]] aan, un henger [[Aawieler]] un jëijd em Sööde bez noch [[Luxemborrsch]] un [[Trier]] un [[Kovvelenz]].
Dä Bejriff eßß äwwer ned kloor deffeneet. Jeedenvalls_eß fill winnijer jemëijndt, wi dat jannze Land, wat laans_em [[Rhing]] litt — esu jesinn ess_et enne [[:Category:Bejreff, dä mer leish fokiert foshtonn kann|koomijje Bejreff]] fö_Jeede, dä_sish do_met nid_esu_jood_ußßkänndt.

== Fröher ==

De lenke Sigg vumm Rhing wood als eäztes vunn dä [[Römer]] besiddelt. Däswäjje sinn noch hück de mießte Städt im Rhingland up dä Sigg (en Ousnahm eßß [[Düsseldorf]]). 

Dat Rhingland als zesamme jehüürendet Jebiet eßß eäz dorsch de Proiße jemaat woode. Noh däm [[Wiener Kongreß]] hänn se de aale Förstedömer, Jrafschafte unn all dä Drißß in en [[Rhingprovinz]] zesamme jedäut. Do hätt noh [[Bingen]], [[Kleve]] unn [[Wetzlar]] zojehöört, äwwer im Jroße unn Janze eßß dat ad et Rhingland jewässe. Frööjer hät mer dä Bejreff „Rhingland“ esu jaa net jekannt, wi mier dä hügk hann.

== Hück ==

Noh däm [[Zweijte Weldkrisch]] eßß dat Jebiet jedeild un de nöchtlijje zweij Drettelle med de [[Wääßfaale]] in en Land zesamme jesteck woode, un et süüdlijje Drettel met dä [[Palz|Pällzer]]. Dat hätt dä Rhingländer natürlisch nid_esuh jään jehatt. Et hätt äwwer nit jehulfe. 

== Fastelovend ==

Mansch Ëine süüd_et Rhingland alß dė Jääjend, woh de [[Minsche]] aam [[Rhing]] laanß un räähs_on_lingx drömm_erröm der [[Faa0teleer]] fiere. Dat wööhr dann fum Jränß_Shtriife fun 20 beß 30&nbsp;Killomeeter en [[Holland]] bëij [[Emmerich]], der jannze Rhing erop beß övver der [[Bodde_See]] eruß, un wigg_en_de [[Schwëijds]]_erinn. Ävver dadd_essen Aat [[Minderhëijte_Mëijnong]].

== Looer och ==
*[[Pooz:Rhingland]]

<!-- ======= -->
[[Category:Rhingland| ]]
[[Category:Jääjendt]]
[[Category:Noodrhing-Weßßfaale]]
[[Category:Rhingland-Pallz]]
<!-- ======= -->

[[ang:Rīnland]]
[[ca:Renània]]
[[cs:Porýní]]
[[cy:Y Rheindir]]
[[da:Rheinland]]
[[de:Rheinland]]
[[en:Rhineland]]
[[eo:Rejnlando]]
[[es:Renania]]
[[fi:Reininmaa]]
[[fr:Rhénanie]]
[[gl:Renania]]
[[he:חבל הריין]]
[[it:Renania]]
[[ja:ラインラント]]
[[ko:라인란트]]
[[la:Rhenania]]
[[li:Rienlaand]]
[[lt:Reino kraštas]]
[[ml:റൈൻലാൻഡ്]]
[[mr:र्‍हाइनलँड]]
[[nl:Rijnland (Duitsland)]]
[[no:Rhinland]]
[[pl:Nadrenia]]
[[pt:Renânia]]
[[ro:Renania]]
[[ru:Рейнская область]]
[[sk:Porýnie]]
[[sv:Rhenlandet]]
[[th:ไรน์แลนด์]]
[[zh:莱茵兰]]
