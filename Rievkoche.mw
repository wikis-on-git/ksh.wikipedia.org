[[Image:Kartoffelpuffer.jpg|thumb|Rievkooche]]
'''Rievkooche''' sen e traditionell Esse. Se bstonn vür allem uss jeschällte, jeriwene [[Ääpel]], die met [[Ei]]je, [[Mäll]], [[Ölisch]], [[Salz]], [[Peffer]] und [[Muskat]] zo_nem Rievkoochedeijsch vermengk, un en_ner_ner [[Pann]] met heeßem [[Ööl]] ussjebacke weede. E bißje [[Klatschkies]] em Deijsch dräät dozo beij, dat die Rievkooche net ze schwer em [[Maare]] lieë.

Miestens weede Rievkooche met [[Appel]]putsch jejässe, em [[Rhingland]] äwer och op_en traditionelle Aat: Op_e_ner Schief [[Schwazbruut]] met [[Röbekruck|Rööppekrouck]]. Dat kütt doher, weil em [[Vürjebirsch]] un em [[Berjische]] die [[Zuckerrööp|Rööppe]] hück zedach für die jruße [[Zuckerfabrik]] vum [[Pfeiffer & Langen]] aanjebaut weede. Rööpe jiddet kloar at jet länge op d'r Welt als Zuckerfabrike und dat Krouck wout fröhe doheijm jeprötsch, wat och lecke' wor.

Rievkooche ka_me em Rheinland fass an jedem Imbiss-[[Büdsche]] koufe, op d'r [[Kermes]] dürfen se beijm Fröhschobbe näwen 'nem frischjezapp [[Kölsch (För ze Drinke)|Kölsch]] net fäähle. Och de [[Bläck Fööß]] hann e Leed öwer de Rievkooche jemaat: ''Mamm, Mamm, schnapp d'r de Pann, mir woulle Rievkooche hann.''

{{Esse & Drinke}}
[[category:Foder]]

[[cs:Bramborák]]
[[de:Reibekuchen]]
[[en:Potato pancakes]]
[[es:Kartoffelpuffer]]
[[fr:Galette de pommes de terre]]
[[lb:Gromperekichelcher]]
