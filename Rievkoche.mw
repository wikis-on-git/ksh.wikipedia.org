[[Image:Kartoffelpuffer.jpg|thumb|Rievkooche]]
'''Rievkooche''' sen e traditionell Esse. Se bstonn vür allem uss jeschällte, jeriwene [[Ääpel]], die met [[Ei]]je, [[Mäll]], [[Ölisch]], [[Salz]], [[Peffer]] und [[Muskat]] zo_nem Rievkoochedeijsch vermengk, un en_ner_ner [[Pann]] met heeßem [[Ööl]] ussjebacke weede. E bißje [[Klatschkies]] em Deijsch dräät dozo beij, dat die Rievkooche net ze schwer em [[Maare]] lieë.

Miestens weede Rievkooche met [[Appelputsch]] jejässe, em [[Rhingland]] äwer och op_en traditionelle Aat: Op_e_ner Schief [[Schwazbruut]] met [[Röbekruck|Rööppekrouck]]. Dat kütt doher, weil die Rööpe em [[Vüürjebirsch]] un em [[Berjische]] ävve och hingerem [[Sibbejebirje]] un sonzwo präschtisch jedeihe.

Rievkooche ka_me em Rheinland fass an jedem Imbiss-[[Büdsche]] koufe, op d'r [[Kermes]] dürfen se beijm Fröhschobbe näwen 'nem frischjezapp [[Kölsch (För ze Drinke)|Kölsch]] oder [[Larerbier]] net fäähle. Och de [[Bläck Fööss]] hann e Leed öwer de Rievkooche jemaat: [[Dä Rievkoochewalzer|„''Mamm, Mamm, schnapp d'r de Pann, mir woulle Rievkooche hann.''“]]

{{Dijaläk un bochshtabbeet
|ksh-rd=Riifkooche&#809; &nbsp;
|ksh-rt=Rievkooche, Riifkooche
|ksh-wrede=Rievkoche
|deu=Reibekuchen
}}

{{Esse & Drinke}}
<!-- ======= -->
[[category:Foder]]
<!-- ======= -->
[[cs:Bramborák]]
[[de:Reibekuchen]]
[[en:Potato pancakes]]
[[es:Kartoffelpuffer]]
[[fr:Galette de pommes de terre]]
[[lb:Gromperekichelcher]]
