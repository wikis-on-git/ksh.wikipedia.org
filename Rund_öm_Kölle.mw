Jedes Johr am Ostermondaach jitt et öm Kölle eröm dä Radklassiker '''Rund um Köln'''. 

Dobei stemp dat eijentlich jaanitt met dem ''Rund um Köln''. Dat Radrenne jeiht haupsächlich dorch et Berjische Land. Et jeiht loss en [[Leverkusen]], alsu op dr [[Schäl Sick]]. Üvverall em Rheinisch-Berjische Kreis stonn die Lück an dr Stroß und luuren sich das Spektaakel aan: En [[Burscheid]], [[Wermelskirchen]], [[Odenthal]], [[Kürten]], [[Bergisch Gladbach]], [[Rösrath]] un [[Overath]]. Am Bänsberjer Schloss jeiht die Streck piel de Berch erop. Bei däm Koppsteinflaster mösse die Pedaalspezialiste oppasse, dat se nit usrötsche un fies op et Fötsche falle. Dan driehe se noch en Rond em Berjische un klimmen donoh noch ens dä Benberjer Berch erop. Do stonn allemolde vill Lück, die dat Radschmölzje aanfeuere. 

Am Engk vun dä 200 Kilometer jeiht et üvver de Duxer Bröck tirektemang noh Kölle erinn. Dat Ziel es am Rheinufer en dr Nöh vun dr Zoobröck. 2006 wor dat allt et 91. Mol, dat se mem Rädche rund öm Kölle jejöck sin.
