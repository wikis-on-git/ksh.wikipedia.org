{{Atikel_op|Stolberger Platt}}
[[Beld:Rur bei Jüllich.jpg|thumb|D Rur bei Jüllich]]
D '''Rur''' es önö Floßß  dä dörch di 3 Länder Bäljö, Holland un Dütschland läuft. Van d Quell bes no d Mündung bei Roermond es d Rur 170 Kilometer lang. 

Zom Ongerscheed van dä Floßß met derselbe Naam em Ruhrjebiit hat d Rur, di us de [[Eefel]] kütt, kee „h“ en dr Naam. Völl Lüü saahre och doraa d Eefel-Rur. Ävver mo moss bedänke, dat sisch d Naam isch öm [[Joohr 1900|Nüngßehondöt (1900)]] va Ruhr no Rur ändernde. Ö paar Örtcher draare in dr Naam emmer noch dat „h“. Dozo jehüüre [[Einruhr]] un [[Erkensruhr]].

== Wii läuft d Rur?  ==

D Quell van d Rur es op d beljische Sii van öt [[Venn]] bei [[Sourbrodt]] ävver at no onjeväär 15 Kilometer läuft se övver d Jrenz un kütt no [[Monschau]]. 25 Kilometer wiir weed dat Wasser en dr Rursee, dr zweitjrützte Stausee va Dütschland jesammelt. Zo d Stauseen jehüüre d  [[Oleftalsperre]], dr [[Urftstausee]], d [[Rurtalsperre]] und dr See va [[Obermaubach]].

Dat Rurwasser läuft dann dörch d Kreijse [[Oche]], [[Düren|Düüre]] un [[Heinsberg|Heinsberch]]. Donoo vorlässt öt Dütschland un läuft ä Roermond en d [[Maas]].  

Op d Sträck van d Quell bes Roermond hat dat Wasser önö Höhenongerscheed va 630 Meter hänger sisch. D Mäng a Wasser steecht watt dora litt, dat d [[Urft]], d [[Inde (Floßß)|Inde]] un d [[Wurm (Floßß)|Wurm]] Wasser in d Rur brenge.

Op sing 170 Kilometer passeert d Rur d Städte 

* [[Malmedy]], 
* [[Monschau]], 
* [[Heimbach]], 
* [[Nideggen]], 
* [[Kreuzau]], 
* [[Düüre]], 
* [[Linnich]], 
* [[Hückelhoven]], 
* [[Wassenberg]] un  
* [[Roermond]] / Holland.

== Weblinks ==

*[http://www.rur.nrw.de Wat moch met dat Wasser maat]
*[http://www.kajaktour.de/rur.htm Tuure met öt Kajak op d Rur]

[[category:Floß]]

[[br:Roer (stêr)]]
[[ca:Rur]]
[[en:Rur]]
[[fr:Roer (rivière)]]
[[lb:Roer (Floss)]]
[[li:Roer]]
[[nl:Roer (rivier)]]
[[nn:Roer]]
[[ru:Рур (приток Мааса)]]
[[sv:Rur]]
