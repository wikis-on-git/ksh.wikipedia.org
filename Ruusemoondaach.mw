'''Ruusemoondaach''' saare de Minnsche am [[Rhing]] för dä [[Moondaach]] füür_emm [[Äschermeddvoch]].
Zick [[1823 (Johr)|1823]] jilld hä alß [[Höhepunk]] vum [[Faßteloovend]], un do jëĳht bëĳ dënne em [[Dörrəp|Dörrəbb]]_odder em [[Shtadt|Shtädtshe]]
ne wunderschöne [[Faßteloovendszoch]].

Vür 1823 wuud Fastelovend am Ovend för em Faaste am [[Karnevalsdinnsdach]] jefiert. Weijl noh der Fierereij in [[Kölle]] miestens de [[Besoffene]] op de [[Stroß]] looche, hann [[Honoratiore]] et [[Kölner Karnevals Komitee]] jejrönd un öwerlaat, wie m'r die [[Sauerei]] met dä Besoffene un [[Schläjereie]] en jeoodnete Bahne lenke könnt.

Dat Komitee troof sich in der [[Faastezick]] am Sunndach [[Laetare]], dä och  [[Ruusesundaach]] jenannt weed, weil hä jenau in de Mette vun de Faastezick litt. Et Resultat vun dämm Treffe wor, dat me em nächste Johr am Daach för Fastelovend ne Zoch durch Kölle veranstallte wollt. Un su es 1823 de ierschte Karnevalszoch am Moondach für Fastelovend durch Kölle jetrocke.

Weijl dat Komitee sich am Ruusesunndach jetroffe hat, bekom der Moondach für Äschermettwoch schnell dä Naam Ruusemondaach, un och die andere Karnevalsdäsch krääten schnell ne Blömschesnaam: [[Veilchendinnsdaach]] usw.

== Loor enß doo ==
* [[Lėßß met de Fastelovendzööch]]

<!-- ======= -->
[[Category:Fastelovend]]
<!-- ======= -->

[[de:Rosenmontag]]
[[en:Rosenmontag]]
[[ru:Розенмонтаг]]
