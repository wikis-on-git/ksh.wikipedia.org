{{Atikel_op|Stolberger Platt}}
[[Beld:Nehren Römergrab2.JPG|thumb|Öt Römerjraav]]
Öt '''Römerjraav va Nehren''' litt en d Wingberch ovverhalb van dr Ocht [[Nehren]] an d [[Mosel]].

D [[Lüüh]] ä Nehren kannte dat au Jraav at iiwich, hand sich do ävver ni völl Jedanke dröm jemaad. Isch 1912 koom önö ''Paul Steiner '' un keck sisch dat jenauer a. 1920 koom dr näxte, maade Zeechnunge, di 1924 dozo vüürde, dat d Molereie an d Wäng opveele.

Dono wood öt ävver wärm reuich öm dat Jraav. Isch 1973 wood beschlooße, dat öt neu opjebouwd wääde solld. Dobeij koom öruss, dat dat Jraav us 2 enkele Jrääver böstäng. D Nommer 1 wood 1975 vädisch, Nommer 2 ö Joohr spiidr em Joohr 1976. 
Beij d Werkerei maade d Handwärkr ävver Vählr un maade di alt Wasserleitunge kapott, di dovör sorchde, dat Räähnwasser van öt Jraav vottleef. Watt passerde dono? Em Jraav wood öt naaß. D Vöchtichkeet steechde a un d Molereie kutte kapott jo. Lang wood jewerkt, i dat wärm fluppde.

Hü weed d Vöchtichkeet van d Loff en d Jrääver jemeiße. Decke Plaate halde Stöp un Dreck aav.

== Wi sitt öt en d Jrääver us? ==
D Jrääver send beede onjeväär 3 × 4 [[Meter]] jruuß. S liije en önö Hang va 30°. Wä drop zo jeed, dä sitt önö [[Tempel]]. Dat es ävver net mä önö Schotz. Vreuer soch dat och ösu us. Dr Boom van di Jrääver es us Stee, d Wäng send jemuurd. Dorop hat mo önö Putz us Kalk a jebraad. Plaate us 2 Värve woode op d Ääd vorlaad. 
[[Beld:Nehren Römergrab1..JPG|thumb|Önö Bleck en ee van di 2 Jrääver]]

Die Wäng, di jo bemoohlt send, hand d Värve Jäähl un Ruuh. Rosa wood öt, wenn dr Mööhler jätt mi [[Kalk]] dronger mischde. Ävver och jröön un schwazz wood beij d Värve jebrudd.

== Watt wood jemoohlt? ==
Ruuh Bänder tränne d Hauptzone vanee aav. Zosätzlich woode d Wäng met Jittere bemohlt. Op d Decke hand s damols ruuh Kassette jezeechnet. Dotösche sitt mo jrön Bläähr, di zosätzlich dunkle Opß draahre. An ö paar Äkke sitt no och ruuh Blööte.

== Websiij ==
* [http://www.echn.net/nehren/geschichte.aspx Vam Aavang bes hüü]
* [http://www.dbu.de/projekt_18211/_db_1036.html Watt nüdisch es, öm öt Jraav z erhalde]

<!-------->
[[Category:Ussjrabung]]
[[Category:Mosel]]
[[Category:Nehren (Musel)]]
<!-------->

[[de:Römergrab von Nehren]]
