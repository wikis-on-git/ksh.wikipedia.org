{{Atikkel_op|Kölsch|Wrede oder Akademie}}
<br clear=both>
{| border="0" cellpadding="2" cellspacing="1" width="250" align="right" style="margin-left:1em; background:#e3e3e3;"
! Wappe
! Kaat
|- bgcolor="#FFFFFF" align="center"
| style="width: 145px;" | [[Image:Wappen_Roesrath.png|120px|Wappen der Stadt Rösrath]]
| width="145" | [[Image:NRW_Roesrath.png|150px|Hee litt Rösrod]]
|-
! colspan="2" | Üvversich
|---- bgcolor="#FFFFFF"
| [[Bundesland (Deutschland)|Bundesland]]: || [[Noodrhing-Wäßßfaale|Noordrhing-Wääßfaale]]
|---- bgcolor="#FFFFFF"
| [[Rejierungsbezirk]]: || [[Kölle_(Rejierungß_Bezörrək)|Kölle]]
|---- bgcolor="#FFFFFF"
| [[Landkreis]]: || [[Rheijnesch-Berjische Kreis|Rheinisch-Berjischer Kreis]]
|---- bgcolor="#FFFFFF"
| Wie jrooß es dat? || 38,8&nbsp;[[Kwadraatkilometer|km²]]
|---- bgcolor="#FFFFFF"
| [[Wievill Lück wonne do?]] || 27.107 ''<small>(30. Juni 2005)</small>''
|---- bgcolor="#FFFFFF"
| [[Lück pro Kwadraatkilometer]]: || 698 <small>Minsche pro km²</small>
|---- bgcolor="#FFFFFF"
| Wie huh litt dat? || 71-260 m ü. [[Normalnull|NN]]
|---- bgcolor="#FFFFFF"
| [[Postleitzahl]]: || [[51503]]
|---- bgcolor="#FFFFFF"
| [[Telefonvüürwahl]]: || [[02205]]
|---- bgcolor="#FFFFFF" valign="top"
| [[Wo es dat jenau?]] || 50&nbsp;54'&nbsp;n.&nbsp;Br., 7&nbsp;11'&nbsp;ö.&nbsp;L.
|---- bgcolor="#FFFFFF"
| [[Autokennzeeche]]: || <code>[[GL]]</code> 
|---- bgcolor="#FFFFFF"
| [[Amplisher Jemeijndeschlüssel|Jemeijndeschlüssel]]: || 05 3 78 028
|---- bgcolor="#FFFFFF"
| Veedel: || 4 Veedel
|---- bgcolor="#FFFFFF"
| Ripuarische Dialäkk: || [[Kölsch (Shprooch)|Kölsch]]
|---- bgcolor="#FFFFFF" valign="top"
| Adreß vun de Stadtverwaltung: || <small>Hauptstr. 229<br />51503 Rösrath</small>
|---- bgcolor="#FFFFFF"
| Offizielle Websigg: || [http://www.roesrath.de www.roesrath.de]
|-
! colspan="2" | Politik
|---- bgcolor="#FFFFFF"
| [[Bürjermeister]]: || Dieter Happ <br />zick 1989
|}

'''Rösrod''' es e Städtche tirektemang nevve Kölle. Et litt esu öm die fuffzehn Kilometer südösslich vum [[Kölner Dom|Dom]] op de [[Schäl Sick]].

==Jeografie==
===Wat fingk mer do?===
Halv Rösrod es ene jruuße Bösch. Em [[Köönichsfors]] un en de [[Waaner Heed]] kammer et sunndaachs un de Woch üvver wandere, loofe, mem Rädche fahre un sujar rigge. Nor Pilze plöcke es em Naturschutzjebiet verbodde. Dr hüchste Berch es dä [[Lüderich]]. 260 Meter jeiht et do erop. Fröher han se om Lüderich Berchbou bedrivve. Bes 1978 woodt hee Zink-Ääz avjebout. Och de ahl Römer han allt om Lüderich en dr Ääd jebuddelt. Durch Rösrod flüüß de [[Sülz (Fluss)|Sülz]]

===Nevvenaan===
[[Bänsberch]] litt em Norde. Dan kütt em Uhrzeijersenn [[Overath|Ovverod]], [[Luhme|Luumer]], [[Troisdorf|Trooßdorf]] un [[Kölle]].

==Veedel== 
* [[Voaschbich]] (Forsbach)
* [[Hoffnungsthal]]
* [[Kleeneeche]] (Kleineichen)
* Rösrod meddendren (Rösrath Mitte)

==Vekier==
[[Image:Roesrath_Willkommen.jpg|thumb|left| Süül am Enjang vum Städtche]]
Rösrod hät ene eije Autobahnanschluss an de {{A|3}}. Ävver et jit nor en Opfaht noh Kölle un en Avfaht us Richtung Kölle. För die Op- un Avfaht noh un us Richtung [[Frankfurt]] wor kei Jeld mieh do. Die Op- un Avfaht Richtung Frankfurt fingk mer doför em Nohberstädtche Luumer (Lohmar). Och en Luumer woren se kniestich. He han se de Op- un Avfaht Richtung Kölle enjespart.

Rösrod selver un Hoffnungsthal han_ene Bahnhoff un lije aan dä Linnich vun Kölle erop noh [[Engelskirrshe]], wo etwa jede [[Shtund|Stund]] ene Zoch wigger, üvver [[Diringhause]] un [[Jummersbach]] bes noh [[Marienheed]] un zoröck jeiht, un en dä halve Stunde dozwesche blos bes_un vun [[Ovverod]].

De Iesebahn zwesche Bänsberch un Rösrod jitt et nit mieh. Dä letzte Zoch es 1961 durch dr Köönichsfors jebimmelt. Aan der Stell, wo die Bahn üvver de Stroß (L170) fuhr, jov et keen Schranke. Ene Kääl met en Fahn sprong vun der Lokomotiev erav un heelt de Vekier op, sulang bes dä Zoch verbei wor. Hückzedaach triff mer op dä ahle Bahntrass Minsche, die hee wandere, loofe udder mem Rädche fahre.
<br style="clear:both;" />

==Ne jruuße Laade==
Ne jruuße Laade es et Möbelzentrum. Vill Lück kummen vun wigg her, öm sich hee e neu Schaaf ze koofe.

==Wohrzeeche==
[[Image:Roesrath_Schloss_Eulenbroich_Torhaus_2006.jpg|thumb|right|Die Pooz]]
Die Pooz vum [[Schloss Eulenbroich]] es quasi dat Wohrzeeche vun Rösrod. Wann de Rösroder Bürjermeister ene Bref schriev, dan es en demm [[Brefkopp]] dat [[Logo]] vun dä Pooz avjebild. Die Pooz fingk mer och allewähs op Plakate udder Fessschreffde. Och op de Websigg vum Städtche es die Pooz ze sinn.
<br style="clear:both;" />

==Fründschaffte met andere Städtche==
* [[Veurne]] ([[Belljie|Belgien]]), zick [[1974]]
* [[Chavenay]] ([[Frankrich|Frankreich]], [[Yvelines]]), zick [[1998]]
* [[Crespières]] (Frankreich, Yvelines), zick [[1998]]
* [[Feucherolles]] (Frankreich, Yvelines), zick [[1998]]
* [[Saint-Nom-La-Bretèche]] (Frankreich, Yvelines), zick [[1998]]

==Fastelovend==
[[Image:Roesrath_Torhaus_Schloss_Eulenbroich_Modell.jpg|thumb|left|Schloss Eulenbroich em Karnevalszoch]]
Nit nor de Kölsche sin an [[Ruusemoondaach]] jeck. Och en Rösrod jitt et ene Ruusemoondaachszoch. En Voaschbich un Hoffnungsthal jonn die Veedelszöch allt am Karnevalssunndaach. Un wie soll et anders sin, natörlich wor och die Pooz vum Schloss Eulenbroich em Karnevalszoch allt dobei, wie ehr an demm Beld nevvenaan sinn künnt. 
<br style="clear:both;" />

==Schörreskaarerenne==
[[Image:Schuerreskarrenrennen_Forsbach.jpg|thumb|Schörreskaare met jet drop]]
Fröher han die Buure met de [[Schörreskaar]] schwer Körv, Kessde udder Knolle noh'm Maat jebraat. Hückzedaach fingk mer die ahl Holzkaare nor noch beim Schörreskaarerenne. Alle naslang jitt et em Berjische Land en Kirmes met enem  Schörreskaarerenne. Dobei jeiht et nit nor dodröm et flöcks de Stroß erav ze schörje. Die Kaare weede staats erusjeputz un löstije Fijure un Spröch draan- un dropjebaut. Am Engk vun demm Spektakel kritt die schönste Kaar ene Pries.
<br style="clear:both;" />

==Veraanstaltunge en Mundaat==
*'''Kölsch en Wööt un Tön''' - Allemolde em Janewar jitt et en Rösrod ene Kölsch-Wörkshop. Dann weed em Schloss Eulenbroich an enem Wochenengk vun morjens bes ovends kölsch jeschwaad un jesunge. Orjaniseet weed der Kölsch-Unterrich vum Monika Kampmann. Dat Monika kennt sich us met de kölsche Sproch. Et es en Kölle un dröm eröm bekannt för sing Jesangsinterpretatione en kölsche Mundaat.
*'''Mess op Kölsch''' - En de Fastelovendszigg jitt et en Voaschbich en de Kirch en Hillije Mess op Kölsch. Do deit dä Pastuur op kölsch prädije.

==Lück, die jet met Rösrod ze dun han==
* Karl Otto Conrady, Literaturhistoriker, wonnt en Rösrod.
* [[Monika Kampmann]], mäht un singk kölsche Leeder, wonnt en Stöcken un luurt vun do us jään op dr Kölner Dom.
* Alfred Neven DuMont, Zeitungsverleger, hät en Rösrod e Huus.
* Anke Engelke hät 1984 an de Freiherr-vom-Stein-Schull en Rösrod et Abitur jemaat. Die Quatschschnüss es bekannt jewoode mem Schullchor "Die Sonntagskinder".
* Chris Howland, Entertääner, wonnt en Rösrod.
* Babrak Wassa, kütt us Afjaanistaan un es dä Komponiss vun dä neu afjaanische Nationalhymne. He wonnt allt zick 1981 en Rösrod.

==För et Böcherschaaf==
* [[Klaus-Dieter Gernert]], [[Helmut Wolff]] u.a. (Hrsg.): {{lang|de|Chronik der Gemeinde Rösrath}}. Rösrath [[1993]]:
*# {{lang|de|Band: [[Volberg]] - Von den Anfängen bis zum Ende des [[18. Jahrhundert]]s.}} ISBN 3-922413-35-8
*# {{lang|de|Band: Rösrath - Von der [[Franzuusezick|Franzosenzeit]] bis zum Ende des [[zweijter Weltkreesh|Zweiten Weltkrieges]].}} ISBN 3-922413-36-6

==Websigge==
* [http://www.roesrath.de/ De offizielle Websigg vum Städtche]
* [http://www.gv-roesrath.de/sw/00000013.HTM Mieh üvver de Jeschichte]
* [http://www.partnerstadt-roesrath.de Mieh üvver de Fründschaffte]


{{Navi Städt Rheinisch-Berjische Kreis}}
<!-- ======= -->
[[Category:Shtadt|Rosrod]]
[[Category:Rösrod| ]]
[[Category:Sülz|Rosrod]]
[[Category:Rhingland|Rosrod]]
<!-- ======= -->

[[de:Rösrath]]
[[en:Rösrath]]
[[eo:Rösrath]]
[[fr:Rösrath]]
[[lmo:Rösrath]]
[[nl:Rösrath]]
[[ru:Рёсрат]]
