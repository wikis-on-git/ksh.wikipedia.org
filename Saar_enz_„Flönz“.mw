{{Atikkel_op|Kölsch||}}


Wie ijj_e janz janz klein Dizje woo, 
do hät ming Opi 
„'''Saach enz „[[Flönz]]“'''“
för mish jesaat.
Ish kunnt do koum ad shpreshe,
dröm künnt sish ming Antwoot villejsh_esu äenlish wi 
„vlömff“
aanjehüürt hann.
Do hätt dä Oppi drövver jelaach un ish han metjelaach un mir hatten shpaßß middeneejn.
Dat hätt hä no ėmmer enz widder jefrooch
—
ish jleuven ish hann_em dann
„Flönz“
widderjesaat 
—
un hä hätt e beßßje halv_äänz der Kopp jeschöddelt un
„Hnng, nää, Do beß keijne rishtije Kölsche“
jesaat un debei jelaach un mer hatten Freud.
Dat Spėll jing esu lang beß ish
„Blootwoosch“
sare kunnt.
Ävver vill spääder, 
wie ijj_em Kinderjaade wo,
un noch wo ijj_inn de Shull jejange ben,
do hätteret alle paa Juubljohr norrens widder mėd mier jeshpillt.

Shpäder han ish dann jehoot wie dat zostande jekumme es.
Washejnlish be eijne sunne Jelääjenhejte.

Dat kom su.
Ėmmer noh dä Welltkreeje koome Lück vun anderswo noh Kölle,
die uns waarhaff [[Jöttlijje Sprooch]] eetß noch liehre moote.
Un Jellt han di och kejn jehatt,
dat wooren Flüshlinge,
di wooren ußjebomb,
un miehtßdenß ärme Deuvel.
Wann se üvverhaup Woosch jekouf han,
dann han se de bėllije [[Flönz]] jenumme.
Dat woor och ejnfacher uß_ze_shpreche.
[[Blotwoosch]] kunnte se all nit sage 
un se fundten se ėmmer noch düür,
nit nur_e zimmlish shwiirish Woot.
Un ußßerdämm
eijn Woot för zwei Zoote Woosch
die zimmlijj_ejaal sin
dat däät ene eetß enß jenööje.
Sellevs ''wenn'' se dann donoh aanjevange hatte, 
de Kölsche Sproch jet mieh ze künne.
Dröm kunnt mer se met
„'''Sarr_enz „Blotwoosch“'''“
jet foppe.
Se saaten äevenß leever
„Flönz.“

Ömjedrieht däät dann och ene [[Schoh druß wääde]] dä mer sish aantrekke kunnt
—
„'''Sarr_enz „Flönz“'''“
—
wä
„Blotwoosch“
sare kunnt
odder se koufe kunnt, jo
do woo Kölsch un Kölle ad däm sing zuhuß jewoode<!--,
hat mer_en als_ene rishtijje Kölsche, nê-->. 
<br />
Säät mer.
<!-- 
Ish wejß janit, ob hückzedaach noch einer ene Ungershied zweshe Flönz un Blootwoosch määt, 
muss_ijj_enz ene Mäzzjer froore.
-->
== Ußßerdämm ==
Mieh [[Spröch]]
== Websigge ==
[http://www.himperich.de/content/floenz.htm Die Flönz]


<!-- ======= -->
[[Category:Kölsch]]
[[Category:Shproch]]
[[Category:Krätzje]]
<!-- ======= -->
