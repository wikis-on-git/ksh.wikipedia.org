{{Atikel_op|Stolberger Platt}}
[[Datei:Flag of the Solomon Islands.svg|thumb|D Vaahn van d Solomone]]
D '''Solomone''' send önö Inselstaat em [[Stelle Ozean]].

== Wo d Solomone liije ==
D Solomone vängd mo op ön Kaad em Oste va [[Neuguinea]]. Di onjöväär 29.000 km² vordeele sisch op knapp 1000 Insele. Zm Deel jöhüüre sö zo d ''Salomon Insele'', zm Deel ävver och zo d'' Rennell''-, d ''Ontang-Java''- övv d ''Santa-Cruz-Insele''.

D Nobbere send [[Kiribati]], [[Tuvalu]], [[Vanuatu]] un [[Fidschi]].

D Salomone jöhüüre zo dr [[Commonwealth]].

== Övver di Insele ==
[[File:Solomon Isles.jpg|thumb|Bleck op di Insele van d Salomone]]
Di Insele send vreuere [[Vulkan]]e. Dr hükßde Berch es dr 2.335 m huhe ''Mount Popomanaseu'', dä op d Insel [[Guadalcanal]] litt. Dat Klima op d Salomone es wärm un weed dörch dat Wasser van dr Stelle Ozean böäflossd. D Insele send meeßd jrün va Strüsch.

== Jätt va vreuer ==
Dä [[Spanijer]] ''Mendanas'' entdeckde d Salomone em Joohr 1568, ön Insel, di bes dohen at van d Melanesier böwond woode woch. No singe Duud jängö ävver all di Ongerlaare vorloore, di hä erstald hod un di Insele woode wärm vorjeiße. 
Isch 1767 koome d [[Ängländer]] wärm no d Salomone. Di wosse ävver janet, dat d Spanijer sisch dat Land at onger dr Naahl jöresse hodde un kekke sisch op di Insele öm. Övverall stäng dö Vaahn va Ängland, ö Zeeche, dat di Insele hönö jöhood. 

Avangs van öt 19. Jahrhondöt koome d [[Dütschland|Dütsche]] un bösatze dr Norde van di Insele, maade sö zo [[Deutsch-Neuguinea]] ([[RiS|op Ripuaresch]]: Dütsch-Neuguinea). Dat ändernde sisch isch no dr [[Ischde Weltkresch]] als di Insele Dütschland wärm aavjönomme wode un d [[Australier]] dat Jöbiid zojösproche krääte.
[[File:Bundesarchiv Bild 102-12715, Salomon-Inseln, Polizeibeamte.jpg|thumb|Polisse op d Salomone em Joohr 1931]]
Em [[Zweide Weltkresch]] koome d [[Japan]]er, vorloore di Insele ävver spiir an d [[Amilandt|USA]]. No öt Eng van dr Kresch woode dö Salomone d Ängländer zojösproche. 

1978 woode dö Salomone önö onaavhängije Staat, dä ävver Metjledd em [[Commonwealth of Nations]] es.

== Politik ==
D Salomone hand ö jöwäähld Parlament. Öt jitt ävver kenn jruuße Parteie, di z saare hand. Bökannde Persune van d Salomone maache dat onger sisch us.

== Sproche ==
Änglisch es di Sproch, di övverall jösproche un vorstange weed ävver op d Stroß weed meeßd [[Pijin]] jömulld.

== Weetschaff ==
Jelöd op d Salomone z vordeene es schwoch. Dat Volk es ärm un had mä di Möjelichkeet dörch Avbouw va [[Jold]], [[Koffer (Metall)|Koffer]] un änger Ääz Jeld en d Teisch z kriije. Veschvang jöhüüd och zo dat, watt dö Lüüh nötze, öm Bruud op dr Desch z kriije.

En dö leitzde Joohre braate och völl Turiste Jeld no dö Salomone.

== Jätt z lääse ==
* [http://news.bbc.co.uk/2/hi/asia-pacific/country_profiles/1249307.stm Jätt övver dö Salomone]

[[Saachjrupp:Solomon Ėnselle]]

[[en:Solomon Islands]]
