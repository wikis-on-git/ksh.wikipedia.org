'''Sauerstoff''' ess eh schemisch Element met dä [[Oochtnungszaahl]] 8 un däm Symbol ''O''. Dat O kütt vum Grieschische ''Oxygenium''. Et steeijt em [[Periodesüßteem]] in dä sächszehnte [[Chalkogene|Hauppjrupp]]. Singe [[Atomkeern|Keern]] besteijt us 8 [[Protone]] un jenau_esu_veel [[Neutrone]]. Öm dä Keern eröm schwirren 8 [[Elektrone]] dovun 6 en dä äussere Schal.

==Wofür bruch meh dä Sauerstoff==

Sauerstoff witt räch häufisch en de [[Industrie]] jebruch. Zem Beijspihll für et [[Schweesse]], oder de Herstellung vun [[Stoohl]]. Äver och en de [[Medizin]] oder beim [[Tauche]] witt Sauerstoff jebruch.

Natürlich bruchen mir [[Minsch|Minsche]] un all andere [[Dier]] dä Sauerstoff öm üverhaup üverlevve ze künne.

==Wo fink me dä Sauerstoff==
Dä Sauerstoff ees dat häufischste Element op de [[Ääd (Planneet)|Ääd]]. Hä kütt zo 21 Prozent en de [[Luff]] für die mir [[ödeme]]. Em [[Weltall]] ees hä dat dritt häufischste Element. 

==Bekannte Stoffe met Sauerstoff drinne==
* [[Wasser]] — dat eß [[Sauerstoffdihydrid]] odder [[Biwasserstoffmonoxid]]
* [[Kohledioxid]]
* [[Zucker]]
* [[Alkohol]]
un noch jede Menge mieh. 

==Andere Elemente==

{{Periodensystem}}
{{Weßßeschaaf & Teschnigk}} 

[[Category:Schimie]]
[[Category:Jaas]]
