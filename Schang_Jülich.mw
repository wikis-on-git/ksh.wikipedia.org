{{Watt ėßß datt|Jülich}}
{{Atikkel_op|Kölsch|}}


Dä '''Schang Jülich''' eß eine fun de letzte vier [[Edelweißpirate]] uß [[Iehrefeld]], di noch am Lääve sin. Hä liv en Kölle. Doh eß hä och, am [[18. Aprell]] [[1929 (Johr)|1929]], jeboore woode.
[[Image:Jean juelich 20070616.jpg|120px|thumb|left|Dä Schang em [[Johr 2007]]]]
Hä angjascheet sesch zosamme met em [[Gertrud Koch (Widerstandskämferin)|Gertrud Koch]] un em [[Peter Schäfer|Schäfers Peter]] doför, dat de Minsche sesch bewoß blieve, wat em [[Nazidütschland]] jewääse es, et Jedëngke aan de [[Edelweißpirate]] oprääsch ze hallde. Doför han di [[Booch|Bööscher]] jeschrewwe, un diverse Vördrääsch jehallde, Akßjuhne un Veraanschtalltone jemaat. Dr [[Landschaffsfoband em Rhingland]] hät dänne dröm em Mai [[2007 (Johr)|2007]] der [[Rheinlandtaler|Rhinglanddaler]] als en Ußzäjschnong jejovve. <ref> http://www.lvr.de/app/presse/index.asp?NNr=2563 </ref>

Am [[9. Septämbo]] [[2006 (Johr)|2006]] kräät dä Schang dä [[Severins-Bürgerpreis]] 2006 folije för sing Angaschemang em [[Vringsveedel]]. <ref> [[Express (Zeidung)|Express]] vum [[10. Septämbo]] [[2006 (Johr)|2006]] un
http://www.rollybrings.de/presse/2006_9_10_expr.htm </ref>

Hück eß hä dä [[Baas]] fun de klejnßte [[Fasteloovendsjesellschaff]] en Kölle un en Eurasije, woh hä och der [[Prässidänt]], der [[Litteraat]], der [[Schatzmeister]] un der Kaateverkeufer eß, hä eß nämmlesch der einzije en dä Jesellschaff. Ävver die Jesellschaff schavv_et, jedes Johr en jrooße [[Fasteloovendssezung|Sezung]] en de [[Müllemer Shtadthall]] op de Bejn ze brenge. Doh määt dann dä Schang de Sezungslejter un sprengk och en enn, wann sejj_enne [[Künßler]] jet verspät. Ene [[Elverrot]] hät sing Jesellschaff och, dä setz och met op de Büühn. Et sinn_er ävver alles [[Pop]]pe. <ref> Hät hä sellver verzallt aam [[11.11.]][[2008 (Johr)|2008]] em [[WDR]] singe [[Färnsee-Sänndong]] zom Aanfang fun de [[Sessjohn]] 2008 en [[Kölle]] </ref>

== Quelle ==
<references/>

=== För zem nohlesse ===
* Jean Jülich: ''{{lang|de|Kohldampf, Knast un Kamelle - Ein Edelweißpirat erzählt aus seinem Leben}}'', Kiepenheuer & Witsch Verlag, Kölle, [[2003 (Johr)|2003]], ISBN 3462035401
* [[Thomas Goebel]]: ''{{lang|de|Litfaßsäulen des Widerstands - Edelweißpirat Jean Jülich}}'', StadtRevue Köln-Magazin, [http://www.stadtrevue.de/index_archiv.php3?tid=494&bid=2 Artikel]

=== Felleme för aanzeloore ===
* ''{{lang|de|Nachforschungen über die [[Edelweißpiraten]]}}'' — [[1980 (Johr)|1980]] vum [[Dietrich Schubert]] zosamme met dem [[ZDF]] jemaat.
* ''{{lang|de|[[Edelweißpiraten (Film)|Edelweißpiraten]]}}'' — [[2004 (Johr)|2004]] vonm[[Niko von Glasow]] jemaat.

== Websigge ==
* [http://www.edelweisspiraten.de Edelweißpirate] (''op [[dütsch (Shprooch)|dütsch]]'')
* [http://www.wdr.de/radio/wdr4/rat_tat/stars_helden_idole/2004_0507.phtml Koote Info för ene Bejdraach em [[WDR]] övver dä Schang Jülich] (''op [[dütsch (Shprooch)|dütsch]]'')


{{DEFAULTSORT:Julich, Schang}}
<!-- ======= -->
[[Saachjropp:Fürname|Jean Jülich]]
[[Saachjropp:Mann]]
[[Saachjropp:Edelweißpirat]]
[[Kategorie:Jeräächter unger de Völker]]
[[Saachjropp:Bunndeßverdeenßkrüzz]]
[[Katejori:Severins-Bürgerpreis]] 
[[Category:Rhinglandtaler]]
[[Saachjropp:Kahnevalleß]]
[[Saachjropp:Iehrefeld]]
[[Saachjropp:Kölle]]
<!-- ======== -->
[[de:Jean Jülich]]
