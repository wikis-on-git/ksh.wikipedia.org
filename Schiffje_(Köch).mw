Wenn de ne aale [[Herd]] in de Kösch häß häßß,
dä met [[Klütte]] odder met Holz jestoch weed,
dann hätt dä villeijsh och e '''Schiffje'''.
Dat es_en Aat Pott för heijß Waßßer
un ene Deeijl vun däm Ovve.
Dat sizz enn_ennem Fach vun dä Bovversick vun däm Ovve drin,
so dat dat vun unge och schöön Wärm kritt.
Mer hätt es mießtenß der jannze Daach aan der Sick setze,
wo_t nit tireck o_m Füür es,
ävver de Hetz vum füür drunger vobeij trick om Wääch na_m Kammiin.
Wänn der Herd dofür jebaud_eß,
ann kannsd_t och woanders hindunn,
do mußß_de blooß en Plaat ömlääje un me_m Shiffje tuusche.
So kannß_de_t och för Wasse rishtish ze koche nemme.
Et kütt ävver op de Bauaat drop aan,
obb_et dat ußßhallde kann.

So e Shiffje eß nomaalerwieß viereckish
met affjerundete Ecke,
et eß natüürlijj_uß Iese
un jlännz schöön, wam_mer_et ööndlish jepuzz hätt.
Innedren eß [[Wasser]], na klaar.
Bovvendrup hädd_et ne decke Deckel.
De Wäng un dä Deckel sin mießtenß innendrinn isoleet,
dat dat Wasser och schöön wärrm bliev.

Off häßß de aan der Vördersick e Kräänshe,
wo Do_der dat Wasser zappe kannß.
Manch Schiffjen es der oone,
dann moßß mer der Deckel opmaache un sish dat Wasser met der Kell holle.
Oder mer schnapp dat jannze Scheffje
un schödd_et,
ejal wie uss_em Pott.
Bei jruuße Scheffje wöör dat jet schweer,
un mer wööt och jet vill Qualm uss_em Ovveloch en de Buud krijje,
ävver bei kleijne Sheffje is dat övv_esu jemaa,
dat doh dat Loch besönder klein eß,
un vill vun däm Liev vum Shiffje o_m Rand opsez.
Die han dann och ad_ens_aan jeeder Sick Jreffe draan,
dat mer se beßßer jriefe un schödde kann.
Ish han och Eijn jesinn dat hädd_en rishtijje Schnuut för ze Schödde jehatt.

<!-- ======= -->
[[Category:Kösch]]
<!-- ======= -->
