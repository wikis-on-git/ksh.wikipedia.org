{{Atikkel_op|Kölsch|Wrede oder Akademie}}
<br style="clear:both;" />
[[Image:Bensberg_Rathaus_Schloss.jpg|thumb|300px|Bänsberch, Rothuus un Schloss]]
'''Schloss Bänsberch''' litt em Veedel vun [[Bänsberch]] vun dä Stadt [[Berjisch Jladbach]] em Berjische Land.

Johann Wilhelm II. wor Herzooch vun Jülich un Berch vun [[1679]] bes [[1716]]. He es bei dänne Lück als [[Jan Wellem]] en Erennerung jeblevve. Sing Residenz hatt'e en [[Düsseldorf]]. Noh Bänsberch kom he allemolde em Hervs. Em benohberte [[Könichsfors]] jing he et leevs op Jach. Sing Frau, dat [[Anna Maria Luisa]], wor janz bejeistert vun däm herrliche Bleck op et hüjelije Berjische Land. Die Aussich dät se an ehr Heimat, de [[Toskana]], erinnere.

Nit zoletz öm singer Frau en Freud zo maache, hät dä Jan Wellem dat neue Bänsberjer Schloss baue losse. Singe Architek Jraaf [[Matteo d'Alberti]] hät dat [[Barock]]schloss jenau op dr [[Dom (Kölle)|Kölner Dom]] usjerich, su dat dä Jan Wellem vun Bänsberch us en prima Aussich op dr Dom hatt. [[1711]] woren de Wäng un et Daach fäädich. För dat Interieur ze sorje hatte renommeete Künsler wie [[Antonio Belluci]], [[Antonio Pellegrini]], [[Jan Weenix]] un [[Dornenico Zanetti]].

Jan Wellen es [[1716]] jestorve. Do wor dat Schloss noch nit fäädich. Die Monarche, die hinger em kome, hät dat Schloss nit besonders interesseet.

Alle naslang jov et dan andere Lück, die en däm Schloss sich breid jemaat han. Dat Jebäude wor Lazarett, Apotheek, Preußische Kadettenanstalt, Kasern, Schull un Internaat.

[[1997]] han se dat Schloss renoveet un e Hotel druss jemaat. Dat es hückzedaachs en janz fing Adress, wo mer fürslich esse un drinke un üvvernaachte kann.

Vun [[2002]] bes [[2005]] wood em Schloss Bänsberch dä ''[[Grimme Online Award]]'' verjovve. Bei de [[Fooßballweltmeißterschaff 2006|Foßballweltmeisterschaff]] [[2006]] wor de Foßballmannschaff vun [[Südkorea]] em Schloss ungerjebraat.

== Websigge ==
* [http://http://www.graf-von-berg.de/burgen/bensberg-neues-schloss/index.htm Neues Schloss Bensberg] (''op [[döütsch (Sprooch)|deutsch]]'')
* [http://www.schlossbensberg.com/ Grand Hotel Schloss Bensberg] (''op [[döütsch (Sprooch)|deutsch]] un [[änglėsch (Sprooch)|englisch]]'')

<!-- ======= -->
[[Category:Schloßß]]
[[Category:Bänsbersh]]
<!-- ======= -->
[[de:Schloss Bensberg]]
