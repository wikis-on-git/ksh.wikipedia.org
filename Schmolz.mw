{{Atikkel_op|Kölsch|}}

[[Beld:School_of_Chaetodon_ulietensis.jpg|e Schmölze [[Falterfesch]] ({{species|Chaetodon ulietensis}}) zwesche [[trope]]sche [[Korall]]e|thumb|right|150px]]


Dä '''Schmolz''' oo dat '''Schmölzje''' ess_ene [[Knubbel]] odder en [[Sippschaff]]. En Menge Minsche, di zosamme jehüüre. Se künnte meddeneejn [[Verwandtschaff|verwandt]] sin, se künnte enn eijnem [[Huus]] wůnne, [[Frünnd]]e sinn, enem [[Kääjelklup]] odder enem [[Fasteloovendsverein]] aanjehüüre. [[Beld:Bachelorette party toast.jpg|Hee dat Schmöllzje [[Wiiv]]er ({{species|Homo sapiens|Feminæ&nbsp;hominis&nbsp;sapientis}}) freut&nbsp;sesch ob_en [[Huhzick]]|left|thumb|172px]] Ävver och [[Deer|Diere]] künne Schmölzjer bellde. Ene Schmolz [[Beij]]e kann ëine janz schön bang maache, wam_mer nit drop jevaß es, un och [[Ratt]]e un [[Muus|Müüß]] trädde öf en Schmölzjer op, odder jonn zesamme op Wanderschaff, selvs wam_mer_et nit süüht. Och bei de Flanze kam_mer dat beobachte. Wä kennt dat nit am Rand fum Jaade — do es entweeder ene Schmolz fun [[Maijlöksche]] udder jaa keij. Janz sellde, dat ens ein allëijn am blöhje es, un spääzdenß em Johr drop es dat dann och nit mieh allëijn. Wann öhnswoh ene [[Scheißhoufe]] eröm litt, do kütt tirëgg_ene janze [[Schwarrem]] Fleeje un freut sesch draan. Di föhle sesch em Schmölzje jeweß wohler.[[Image:Bee swarm on a great maple tree.OGG|ene Schmolz [[Imm]]e ({{species|Apis mellifera}}) en enem <!-- great maple --> Boum|thumb|right|150px]]
Mansch Minsche kumme oohne ier Schmölzje nit zerääsch, der eijne määt dit, der andere dat, un keine kann Alles, ävver [[mer kennt sesch, mer hellef sesch]], un esu mëijßtert mer et Lääve jemëijnsam. Besönders wam_mer ene [[Beendrocke|Enndrock maache]] well, un zëije, dat mer starrek es. De [[Foßballfän]]s uß de [[Södkurref]], ene Knubbel [[Fetz]]e, di_j_en de Shtroohß e beßje [[Rabbaz]] em maache sin, jenou wi ene Schmolz [[Löv|Löwe]], udder e [[Ruudel]] [[Wolf|Wöllef]], udder ene Schwarrem [[Fesch]], en [[Demmo]], jede [[Famillėsch]], all han se dat „Zosammehallde un jet jebacke krijje“ drop.

En enem Schmolz, do dunn sesch Ëijnzelne zesamme, un künne op ëijmol jet ärëishe, wat jede för sesch vellëijsh nit hen_kräät, un mer föhlt sesch och noch besser dobei, kritt zosamme extra Shpaß am Lääve, bovvedrop.

== Loor och ens hee ==
*[[Schmölzje]]

<!-- ======= -->
[[Saachjropp:Ennzoteere!]]
<!-- ======== -->
