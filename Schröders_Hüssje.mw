{{Atikel_op|Stolberger Platt}}
'''Schröders Hüssje''', op [[Huchdütsch]] weed va '''Schröders Häuschen''' jesproche, woch ö kleng Huuß, date m [[Stolbersch (Rhingland)|Stolberjer]] Stadtdeel [[Liester]] stäng.

Dat Huuß wood em Joohr 1890 van dr Müürer Thomas Braun jebouwd. Als dä sich entscheed, no [[Amilandt|Amerika]] us z wandere, vorkloppde hä si Huuß an dr Opseher van di Steebrösch ä sing Nobberschaff. Singe Naam woch ''Heinrich Schröder''. Dat Huuß woch lang Joohre nävver dr Burehoff va ''Schüllers'' öt enzije Jebäude en di Jäjend. Alle [[Lüüh]] sproche mä va ''Schröders Hüssje'', wenn sö va dä Deel va Stolbersch sproche. Öm si Huuß hod Schröder ön huch Heck waaße losse. Dat hott hä sich va sing vreuere Heemöt aavjekekke, wo huch Hegge Schotz vöör dr Wengk boone. 

Schröder werkde ävver net mä als Opseher. Hä woch och nävvebeij noch [[Buur]] un hod ö paar Köh. [[Wee|Bänd]]e, öm sö satt z kriije, joov öt jenoch en d Nobberschaff. Zo si Eejedom jehood ösu völl Land, dat hüü 12 Huuser dorop jebouwd send. 

En d 70er Joohre van öt 20. Jahrhondöt woch öt vorbeij met Schröders Hüssje. Alle wore usjetrocke un em [[Vröschjoohr]] 1972 wood dat Huuß aavjeresse un Jrond un Boohm vorkoovd. Öt entstänge di ischde Hüüser, di spiir zo dat Stadtdeel Liester vührde.

== Jätt z lääse ==
Stolberger Ziidung vam 9. Juni 2010, Siij 14 B2

[[Saachjrupp:Jöbäude]]
[[Saachjrupp:Stolbersch (Rhingland)]]
