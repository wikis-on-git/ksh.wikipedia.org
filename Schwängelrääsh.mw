Dat '''Schwängelrääsh''' jidd_et en op äĳn oddo anndere Wiiß ald jannz lang,
un en fille [[Landt|Länndo]].
Et hillef de [[Buur]]e bäĳem Ärrebäĳde o_m [[Fäldt]].
Domet hä singe [[Akko]] bes aan do [[Rannd]]_eraan nuzze kann,
zom Bäĳshpill bäĳem [[Flööje]] un [[Sääje]],
mußß_e bäĳm [[Driije]] met singem [[Akko_Jeräät]],
e Shtöck wigk dorsh de Luff övver et Nohberslandt künne.
Manschmol häjs_et met äĳnem [[Radt]] darf_e rövver,
odder hä kann 1 [[Äll]],
odder ne hallve [[Meeter]],
odder 2 Älle,
odeer sujaa ene jannze Meeter,
met däm [[Schwängel]] hinger singe [[Zochdiier]]e,
odder hinger_em [[Träkker]] övver et Fäldt nevve_draan odder övver_enne [[Wääsh]] schwenge.
Dat kam_mer imm nit [[vobeede]].
Un do darref mer imm och nix en do Wääsh lääje.
Dat häijß,
et darref do nix hüüter sinn alß wie dat dä Schwängel noch drövver paßß.
Do darref mer nix hen_boue,
un käĳn Beum plannze.
Dröm sinn [[Zaun|Zeun]],
wann dä Nohber etwa [[Fii]] hälldt,
emmer enne Schrett odder zwäĳ vun dä [[Jränz]]e fott.
Su_vriß dat_Fii nit_fum Nohers_Akko,
sellfß wännet dä Kopp dorsh do Zaun stisch,
un dä Nohber hät Plaz för singe Träkko se wände.

<!-- ======= -->
[[Category:Landtweetschaff|Schwangelraash]]
[[Category:Nohberschaff|Schwangelraash]]
[[Category:Rääsh|Schwangelraash]]
[[Category:Jeräte un andere technische Kroom|Schwangelraash]]
<!-- ======= -->
[[de:Schwengelrecht]]
