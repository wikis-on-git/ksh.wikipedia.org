Et '''Schälse''' (op hochdeutsch Schelsen) is e Dörrep, dat zick [[1975]] beij [[Mönschejlappach]] jehüert. Dovüür jehuede Schälse met [[Jissekerke]] nohm [[Rheedt]]. Janz vröer joev et e Amp Jissekerke-Schälse, datt jehuede bejm Kreis Jlappach-Lank.

Dä wässlische Deel vom Schälse huet vröer bej Deck on heesch dässhalleff Decker Schälse. Opp die anger Siet lick Horster Schälse, dat vröer bei Kurkölle huet. Noch hüüt kalle die Lüüt vom Decker Schälse vom "angere Dörrep", wenn se et Horster Schälse mejne. Ömjekiet es et jenauso.

Beijm Horster Schälse jehüere die Hoonschafte von de Huesch: Duuvehött, Leppershött, Looshoff, Stadt on Hööschde. 

En de Nohberschaff lick Jissekerke, Meerkamp, Stennesse, Lebberesch, et Steevent, Schlisch, Nöenhoeve on Waat.

Em Schälse läeve jet mieh wie 2.300 Lüüt.


== Watt em Schälse loss ess ==


En Schöll jivv et alt önjevier vittzich Joer nemmieh, do hant se die alde Volleksschöll an de Katzebuer-Stroot tojemäck. Jätz mötte die Blaare memm Buss nohm Jissekerke vaare. Näeve die ahl Schöll lick ene Sportplaaz, do spellt der SV Schälse, dä et zick [[1983]] jitt.

Ävver en kattollesche Kerrek es noch do. Die wued [[1938]] jebout on heesch Zink Jupp. Bloos enne eje Pastuer hatt Schälse zick [[1978]] nemmieh, av en to kütt dä vomm Jissekerke on dejt en Mäss läese. Die evvangjellische Schälser jehüere bej die Kerrek em Kellzeberresch, watt beij Jöösche jehüet, un lotte sesch och do om Kerrekhoff bejraave. 

Am ieschde Sonndaach em [[Aujuss]] ess emmer Kerremess. Dä Kerremessmaat es treck am Ortseinjang, wennze von de Huesch kütts.


== Schälser Platt ==


Em Schälse kalle die Lüüt Schälser Platt, so wie die Siet he jeschrieve ess. Datt ess önjevier et selleve wie Rheer Platt. Schälse lick jenau an de [[Benratha Linie|Benrather Linnisch]]: e besske mieh süütlisch on östlisch kalle die Lüüt alt bald wie em [[Kölle]]. E schöön Beijspill von et Schälser Platt es datt Lied he, datt die Puute emmer op [[Sankt Martin|Zink Määtes]] am senge sind:

== Loop, Möller, loop ==


Saach Jong, halt mech dat Päed ens an!

Loop, Möller, loop!

Ech mott ens nor der Müele jonn!

Loop, Möller, loop!


On du löpps wie de löpps,

Höllepes Kenger, wie de löpps,

Schopp on Schüer övverhoop

Loop, Möller, loop!


He breng ech üsch dä Haaversack

Loop, Möller, loop!

Dä sollt err mesch ens mahle strack

Loop, Möller, loop!


On du löpps...


Dä Bocket dä kütt morreje noch

Loop, Möller, loop!

Dä es vörr osse Verrekestrooch

Loop, Möller, loop!


On du löpps...


== Wäpsije ==
* [http://www.st-josef-schelsen.de/ Wäpsiet von de Zink-Jupp-Brodderschaff]
* [http://www.sv-schelsen.de/ Wäpsiet vom SV Schälse von 1983 e.V.]
* [http://www.heimatverein-giesenkirchen.de/ Wäpsiet vom Heimatverrejn Jissekerke-Schälse]

<!-- ======= -->
[[Category:Rhingland]]
<!-- ======= -->
