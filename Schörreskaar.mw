[[Image:Schuerreskarrenrennen_Forsbach.jpg|thumb|Schörreskaare met jet drop]]
En '''Schörreskaar''' es en Kaar us Holz. Domet ka'mer schörje. Soll heiße: Domet ka'mer schwer Lassde schiebe. Die Kaar hät vürre e Radd un es komplett us Holz jemaat. De Buure han met denne Kaare fröher schwer un sperrije Lassde nohm Maat jebraat. Et soll och ad ens vürjekumme sin, dat se späd ovends ene Besoffski met su en Kaar noh Heim jeschörch han.

Hückzedaach jitt et jecke Lück, die met denne ahle Kaare Weddrenne veraanstalte. Alle naslang triff mer em [[Berjische Land]] op en Kirmes met enem Schörreskaarerenne. Dan weed de Stroß för de Autoverkier jesperrt un die Kaare han Vürfaht. Wie flöck die Kaare de Stroß erav jöcke ... dodrop kütt et janit esu aan. Die Kaare weede staats erusjeputz un löstije Fijure un Spröch draan- un dropjebaut. Dat jefällt denne Lück, die om Trottoir stonn un zoluure. Am Engk vun demm Spektakel kritt die schönste Kaar ene Pries.

==Wo jitt et Schörreskaarerenne?==
Et Brauchtum vum Schörreskaarerenne fingk mer allemolde em Berjische Land, ävver och dröm eröm. Zom Beispill en: [[Bensberg]], [[Düsseldorf-Urdenbach]], [[Herkenrath]], [[Köln-Rath]], [[Kürten]], [[Marialinden]], und [[Rösrath]].

==För noh ze lese==
* [[Georg Geist]]: ''Rösrath und seine übermütigen Schörreskaar-Jonge - Wie in unserer Zeit eine Idee zur volksnahen Tradition werden kann'', in: Rheinisch-Bergischer Kalender 2000, Heimatjahrbuch für das Bergische Land, 70. Jahrgang, [[Bergisch Gladbach]] [[1999]], Seite 268-272, ISBN 3-87314-344-5

==Websigge==
* [http://www.roesratherkarneval.de/schuerres.htm Mieh üvver et Schörreskaarerenne]

{{Weßßeschaaf & Teschnigk}}
<!-- ======= -->
[[category:Teshnigk]]
<!-- ======= -->
[[de:Schürreskarre]]
