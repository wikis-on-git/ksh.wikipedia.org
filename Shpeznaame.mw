Ǫ̈Wat eß enne '''Shpeznaame'''?

Ene Name för ene Minsch, udder förren Saach, die alld jedäuf wohre, wo sesch Andere spääder doför ußjedaach han. Janz öff maach mer dä Speznaam besser känne, wie dä Deufnaam.

== En Kölle ==
En Kölle jiddet de Laxan-Arena, udder su äänlesch, wä weiß, wie dat Denge enzwesche heiß. Ävver frooch ens noh'm [[Henkelmännsche]]. Loor et aan, un do weeß wesse, worüm se et esu jennannt han. „Henkelmännsche“ es enne Spetznaame för die Hall.

En Kölle hät die [[Müllers Aap]] jellääev. Ävver wie hät dä reschtesch jeheiße? „Müllers Aap“ es däm singe Spetznaam jewääse.

Em [[Vrings-Veedel]] lääf dä [[Schang Jülich]]. En singem [[Paß]] steiht „[[Jean Jülich|Jean]]“. dat is ähnlich, evver nit et selve. 

[[Böckderök Wau Wau]] han de Päntz ene Frou nohjeroofe, die evver [[Anna Maria Zaudig]] jeheiße hät, un ald zick 1876 dud es. An dä eijentlesche Name er-ennert sesch kein Sou mieh, evver „Böckderök Wau Wau“ un dä Furrel kennt der Kölsche höck nooch.

== En de Mussiker-Szene==
De Mussiker, de [[Hip-Hop (Mussik)|Hip-Hop]] un [[Rap (Mussik)|Rap]] maache, do sen Spetznaame janz jeläufig. Mar es dä [[Jan Philipp Eißfeldt]] vell bekannter unger dämm Name „[[Jan Delay]]“, wvver och als „[[Eizi Eiz]]“ un „[[Boba Ffett]]“. Dä bikannte düütsche Rapper „[[Samy Deluxe]]“ heeis mem börjerlesche Name [[Samuel Sorge]]. Bekannt es he evver bloß unger singe Spetznaame [[Samy Deluxe]], [[WickedaMC]] un [[SamSemilia]]. Bei de [[Bläck Fööß]] spellt eine dä es als dä „[[Bömmel]]“ bekannt. Datte ens op dä Name [[Antonius]] jedeuf wohd, un [[Antonius |Lückeroth]] heiß, wä et weiß.

== Kein Künslername ==
Ene Spetznam es keine Künslername.
Dä jäve sich de Künsler selver, udder dä ier Mänatscher deit en ußdenke.
Et künnt sin, dat vun dä Hip-Hopper un Räper bover der ein udder andere Name kein Spez- söndisch ene Küslername wohr. Wä weiß dat esu jenau ze saage?

== Zom Ungerscheide ==
Manch Mol bruch mer ene Spezname, öm zwei Minsche ze ungerscheide, die am sellve Plaaz udder em sellve Veedel zohus sin, un die eeifach mem selve Name erüm loofe. [[Peter Müller]], [[Jupp Schmitz]], un [[Pütze Änn]] un [[Pütze Kätt|Kätt]] hammer ze baasch em tellefoonbooch. Wat well mer maache? Mer moß se „Müllers Plaat“, „Schmitze Lang“, et „schääle Änn“ un „Kätt vun dr Kett“ roofe, domet mer wesse kann, wä jemeint es.

{{stub}}
<!-- ======= -->
[[Saachjropp:{{ns:4}}:Nüüß dränn]]
[[Category:Name| ]]
<!-- ======== -->
[[br:Lesanv]]
[[ca:Àlies]]
[[cs:Přezdívka]]
[[cy:Llysenw]]
[[da:Øgenavn]]
[[de:Spitzname]]
[[en:Nickname]]
[[es:Anexo:Alias]]
[[fi:Lempinimi]]
[[fr:Surnom]]
[[he:שם חיבה]]
[[hr:Nadimak]]
[[id:Nama julukan]]
[[ja:愛称]]
[[nds:Ökelnaam]]
[[nds-nl:Tweantse skeeldnaamns]] {{Link FA|nds-nl}}
[[nl:Bijnaam]]
[[no:Kallenavn]]
[[pl:Ksywa]]
[[pt:Alcunha]]
[[ru:Прозвище]]
[[simple:Nickname]]
[[sv:Smeknamn]]
[[th:ชื่อเล่น]]
[[uk:Нік]]
[[wa:Såvaedje no]]
[[zh:綽號]]
