[[Beld:Pfau imponierend.jpg|thumb|Shtäzz van önö Fau]]
Ne '''Stez''' ist dat wat hinge erus Hängk. 

Bovve em Norde saren se ''Stert'' dozo.

Dä [[Hunk]] hät enne Stez un wiggelt domet. De [[Katz]] bruch ihre Stez öm jrad loufe ze künne. En [[Koh]] jach mem Stez de Fleeje fott. 

Noh'm [[Prinz Karneval]] küt dä Stez vum [[Ruusemoondachszoch]], un hinger däm Stez küt de „[[Stadtreinijung]]“ un määd dä Driß vun der [[Pääd]] widder fott. De Pääd han Stetze met schöne lange Hoohr dran. Avver och [[Ellifant]]e un [[Fesch]] han ene Stäz. Di bruche se, öm beim Wandere ihre Fördermann ze kenne un faßzehallde. 

Em Stez vum [[Flochzäusch]] sez et Leitwerk un dä Funk. De [[Füjjel]] han de schönste [[Fedder]]e em Stätz, un der bruche se och öm ze Lenke beim Fleeje. Wenn de ne [[Pattevuul]] bauß un vorjiß däm singe Stez, dann flüch dä nit. Em [[Kinno]] un em [[Thiater]] jiddet och enne Stez. Wenn nohm Fillem de Name övver de Leinwand loufe, da es dä Stez am Jang. Wenn et Spill röm es un de Metspiller dunn sich verbeuje un krijje jeklatsch, un norrens un norrens rus op de Bühn, jo da kannste och jonn un der der Stez schenke wenn det ielig häß un em [[Parrekhus]] der [[Stau]] vermeide wells.

<!-- ======= -->
[[Category:Fastelovend]]
[[Category:Bioloji]]
[[Category:Teshnigk]]
<!-- ======== -->

[[az:Quyruq]]
[[bg:Опашка]]
[[ca:Cua (anatomia)]]
[[cs:Ocas]]
[[cy:Cynffon]]
[[da:Hale]]
[[de:Schwanz]]
[[en:Tail]]
[[eo:Vosto]]
[[es:Cola]]
[[et:Saba]]
[[fi:Häntä]]
[[fr:Queue (animal)]]
[[gd:Earball]]
[[he:זנב]]
[[id:Ekor]]
[[it:Coda (anatomia)]]
[[ja:尾]]
[[la:Cauda]]
[[lt:Uodega]]
[[lv:Aste]]
[[ml:വാല്‍]]
[[nl:Staart]]
[[nn:Hale]]
[[no:Hale]]
[[pl:Ogon (anatomia)]]
[[pt:Cauda]]
[[qu:Chupa]]
[[ru:Хвост]]
[[simple:Tail]]
[[sl:Rep]]
[[sv:Svans]]
[[szl:Šwanc]]
[[te:తోక]]
[[tr:Kuyruk]]
[[uk:Хвіст]]
[[zh:尾]]
