Ed '''Sibbejebirsch''' ees eh Jebirsch dat op de [[Schääl Sick|räschte, odder ößlije, Sick]] vum [[Rhing]] beij [[Köningckswinte]] un [[Bad Honnef]] litt. Ed ömfass circa 40 [[Bersch]] un [[Höwel]]e. Dä hüchste Bersch eß dä [[Öölbersch]] met 461 [[m]].

==Leeß met dä Bersch==
[[Image:Siebengebirge_3_db.jpg|thumb|230px|Bleeck op ed Sibbejebirsch]]
De sibbe jruße Bersh sin:
*[[Öölbersch]] (461 m)
*Löwebursch (455 m) 
*Loohrbersch (435 m) 
*Nunnestrombersch (335 m) 
*[[Piitersbersch]] (331 m, im frööhe Middelalder noch Strombersch, Jästehuus vun de Bundesrepoblikk Deutschland) 
*Wullekebursch (324 m) 
*[[Drachefels]] (321 m)


Andere kleenere Bersh sin:
*Himmerich och Rieseschißß jenannt (366 m) 
*Trenkebersch (430m) 
*Weilbersch (297m) 
*Stenzelbersch (287 m) 
*Broderkonsbersch (378 m) 
*Middelbersch (353 m) 
*Leybersch (359 m) 
*Jungfernhardt (320 m) 
*Jeisbersch (324 m) 
*Schallebersch (310 m) 
*Jruuse Breibersch (313 m) 
*Kleene Breibersch (288 m) 
*Wasserfall (338 m) 
*Kleene Ööllbersch (332 m) 
*Limperichsbersch 
*Scharfebersch

==Wie ees dat Sibbejebirsch entstande ?==
Wesseschafflich eß et Sibbejebirsch durch ''Vulkanismus'' enstande, äwer schöner sen die Legende.  

==Wie witt ed jenootz ?==
Die zahlreische [[Jesteensaarte]] us däm '''Sibbejebirje''' wutten ad vun dä [[Römer]] en [[Steenbroch|Steenbrüsch]] avvjebaut un für dä Bau vun Jebäude benutz. Dä nohjelejene [[Rhing]] dät dobei als Transportstroß deene. Av däm [[11. Joorhundert]] wutten die Steenbrüsch dann wedder eröffnet. Se woren noh dä [[Römer]] lang nitt jenutzt wudde. Em [[Rhingland]] wutten en dä Zick etlische [[Kirche]] jebaut un do wor dat Jesteen us däm Sibbejebirje am nööchste. Ed berühmteste Beishpill für en Kirch met Jesteen us em Sibbejebirje ees dä [[Kölner Dom]]. Für däh wudd över 300 Joor Steen em Sibbejebirje jebrooche un dann mem [[Scheeff]] noh [[Kölle]] jebraat. En Kölle sin och sönß noch ettlijje Kirche un anndere Hüüser met Sibbejebirshß_Shtejn gebout woode. En andere Kirch met Steen us em Sibbejebirje ees dat [[Kloster Heisterbach]]. 
Dä Avvbau vun Jesteen ees bes en ed [[20. Joorhundert]] wigger bedrivve wudde un iirz am [[7 {{Name Moohnd|6}}]] [[1922]] wudd ed Sibbejebirje zom [[Naturschotzjebiet]] erkläät. Äver iirz doorch en Verordnung us däm Joor [[1930]] wudd dä Avvbau vun Jesteen endjülltisch ungersaaht un die Steenbrüsch wutten jeschlosse.

==Watt jitt ed ze sehe ?==

==Lejende öm ed Sibbejebirsch==
*D'r Lejend noh soll et Sibbejebirsch aan dä Stell enstande sen, wo sibbe Riese en Pauß jemaat hann, un ihr [[Kiddel]]e met Dreck ussjeklopp hann, als se dämm Rhing singe Wääsch noh Norde jejraawe hann. Un dä Rieseschißß heß esu, weil dä Riesen do, nu jo, Se wessen et schoh...

*Aam Drachefels soll d'r Siegfried (dä us dä Jeschisch mem Lohngrin) e_ne Drache kapottjestoche hann un en Bloot jebaad hann.

*Em [[Kluuster]] [[Heijsterbaach]] soll e_ne Mönch dausend Johr ungerwääs jewääs sen, un als_e zoröck jekomme es, nur eene Daach fott jewääse sen. 

<!-- ======= -->
[[category:Jebirje]]
[[category:Berch]]
[[category:Rhingland]]
[[category:Rhing-Siech-Kreis]]
<!-- ======= -->

[[de:Siebengebirge]]
[[en:Siebengebirge]]
[[eo:Siebengebirge]]
[[et:Siebengebirge]]
[[fi:Siebengebirge]]
[[is:Sjöfjallaland]]
[[nl:Zevengebergte]]
[[nn:Siebengebirge]]
[[ro:Siebengebirge]]
[[tr:Siebengebirge]]
