{{Atikel_op|Stolberger Platt}}
Em '''Sobibór-Prozess''' wode di Persune ajeklachd, di em [[Vornichtungslajer Sobibór]] onger dä Vordachd stänge, Vorbräche bejange z ha. Öt joov drei Prozesse, di 1950 ä [[Berlin]] un ä [[Hamborsch (Elbe)|Hamburg]] suwi 1960 vöör öt Landjericht [[Hagen]] stattvonge.

== Sobibór-Prozess ä Berlin em Joohr 1950 ==
Beij dr Prozess ä Berlin wood [[Erich Hermann Bauer]] ajeklachd, als sujenannde ''Jaßmeester'' Duzende [[Jüddedom|Jüdde]] dörch Motoraavjaase ömjebraad z ha. Hä woch kott zövöör ä Berlin van Övverläävende us öt Lajer ä [[Sobibór]] erkannd wode. Em Prozess wood hä zm Duud vorurdeeld. Di Jesetze van di kott zövöör jejründ [[Bundesrepublik Deutschland|Bundesrepublik Dütschland]] leete dat ävver net mi zo, su dat hä lävenslang en öt Jevängnis jo mood. Bejründ wood dat Urdeel domet, dat nojewässe wäde kutt, dat hä ön jruuße Zaahl va [[Mänsch]]e ömjebraad, sö messhandeld un zm Deel sälvs erschooße had. Dat välld onger dr alljemeene Bejreff „Vorbreche jäje d Mänschlichkeet“.

== Sobibór-Prozess ä Frankfurt em Joohr 1950 ==
Dörch Ussaare va [[Josef Hirtreiter]] wood öt möjelich, anger Persune us öt Vornichtungslajer Sobibór z vänge un vöör Jericht z stelle, su da töt Jericht tösche dr 6. September 1965 un 20. Dezember 1966 di Saach vorhandele kutt. Di Urdeele wode am 25. August 1965 jesproche.

* [[Hubert Gomerski]], dä ön net jenauer vassstellbar Zaahl va Mänsche ömbraad had, moss lävenslang en öt Jevängnis.
* [[Johann Klier]] wood vreijjesproche. Övverläävende van öt Lajer saate us, dat hä d Jüdde döck jeholpe hod.
* [[Karl August Wilhelm Frenzel|Karl Frenzel]] wood wäje jemeenschaftliche Mord a winnichstens 39.000 Mänsche suwi bewesse Mord a 6 Jüdde zo ön lävenslang Jevängnisstroof vorurdeeld.
* [[Franz Wolf]] wood wäje Beihölp an dr Mord va winnichstens 39.000 Mänsche zo 8 Joohr Jevängnis vorurdeeld.
* [[Erich Fuchs]] wood wäje Beihölp an dr Mord va winnichstens 79.000 Persune zo 4 Joohr Jevängnis vorurdeeld.
* [[Alfred Ittner]] vorurdeelde öt Jericht zo 4 Joohr Jevängnis wäje jemeenschaftliche Mord a 68.000 Mänsche.
* [[Erwin Lambert]] erheld ön Jevängnisstroof va 3 Joohr wäje jemeenschaftliche Mord a winnichstens 57.000 Mänsche.
* [[Werner Dubois]] wood wäje jemeenschaftliche Mord a winnichstens 15.000 Mänsche zo 3 Joohr Jevängnis vorurdeeld.
* [[Erich Gustav Willi Lachmann|Erich Lachmann]] wood vreijesproche, övvwahl hä am jemeenschaftliche Mord va 150.000 Mänsche beteilichd woch. [[Putativnutstand]] wood zo singe Junste usjelaad.
* [[Hans-Heinz Schütt]] wood wäje Putativnutstand vreijesproche, övvwahl hä met dr jemeenschaftliche Mord a 86.000 Mänsche z do hod.
* [[Heinrich Unverhau]] wood wäje Putativnutstand vreijesproche. Hä hod met dr jemeenschaftliche Mord a 72.000 Lüüh z do.
* [[Robert Jührs]] wood opjrond van Putativnutstand vreijesproche. Hä hod met d Beijhölp am Mord va 30 Mänsche zo do.
* [[Ernst Zierke]], dä beij dr Mord a 30 Mänsche jeholpe hod, wood wäje Putativnutstand vreijesproche.
* [[Kurt Bolender]] braad sich am 10. Oktober, dat heechd, bevöör ö Urdeel jesproche wood, öm. Hä wood dr Beijhölp am Mord va 86.000 Mänsche ajeklaachd.

== Anger Prozesse ==
[[Franz Stangel]], dr Övvichde em Lajer Sobibór, woch beij dr Prozess ä Hagen noch net opjetauchd un jald als vormessd. isch 1970 wood hä opjrond van Vorbräche ä Treblinka vöör Jericht jestald. 6 anger Persune us Sobibor stänge 1976 ä Hamburg vöör öt Landjericht, wode ajeklachd un vreijjesproche.

== Prozesse jäje Trawniki-Männer ==
Zo Prozesse jäje [[Trawniki-Mann|Trawniki-Männer]] koom öt kott no öt Äng van dr [[Zweide Weltkresch]]. 6 Persune woode zm Duud vorurdeeld. En d Joohre 1963 un 1965 wood jäje Trawniki-Männer ä [[Kiew]] vorhandelt., 13 woode zm Duud vorurdeeld, enne zo 15 Joohr Jevängnis.

Önö Prozesse jäje [[John Demjanjuk]] vong Ängß 2009 ä [[München]] a.

== Jätt z lääse ==
* [[Thomas Blatt]]: [http://holocaust-info.dk/sobibor/sobibor_personnel.htm D Lüüh vam Lajer Sobibór]
* [http://www.sobibor.info/murderers.html Belder van d Anjeklachde]

[[Saachjrupp:Holocaus]]
[[Saachjrupp:Vornichtungslajer Sobibór]]

[[de:Sobibor-Prozess]]
