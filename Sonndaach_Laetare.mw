{{Atikkel_op}}


Am '''Sonndaach Laetare''' (uss_em [[Lattein (Shprooch)|Lattein]]esche övversaz heiß dat: „freu Dich“) dämm mettlere [[Faastesondaach]] hann die Christe de Hälef von d'r [[Faastezick]] hinger sich. Zick [[Äschermettwoch]] wor die Zick von Zeröckjetrockenheet jepräch. Aff dämm Sonndaach Laetare solle die Christe äwe fruh dämm [[Palemsonndaach]] entjäjesehe, dä für de Enzoch vom [[Jesus Christus]] en [[Jerusalem]], dämm singe Opferduud un domet d'r Erlüsung vom Minschejeschläch steht.

Beß en et [[19. Johrhundert]] troat am Sonndaach Laetare d'r Paps en Rom met e'ner joldenen Ruuß vür et Volek. Su wollt hä op die bevürstohnde [[Karwoch]] hinwiese. De Ruuß jilt als Sinnbild vum Jesus Christus, un deshalef wierd d'r Sonndach Laetare och '''Ruuse-Sonndaach''' jenannt.

En Kölle hät sich am Ruuse-Sonndach [[1822 (Joohr)|1822]] et Fesskomittee jetroffe, un vereinbart, dat [[1823 (Joohr)|1823]] am Mondaach vür [[Fastelovend]] ne [[Fastelovendszoch]] durch Kölle trecke soll. Doruss eß dann späde de Russemondaach m'em Ruusemondaachszoch entstande. Su hängen Fasteleovend un [[Ostere]], dat hüxte Fess von de Christe, wie e Zwillingspäärche zesamme. Un deshalef eß de Kirch uss'em Fastelovend och net wegzedenke. Zick [[2006 (Joohr)|2006]] jeht d'r Proklamtion vom [[Dreijestiern]] suja en feierliche Miss em Kölner Dom op [[Kölsch]] vürruss.

<!-- ======= -->
[[Category:Kirshejoor]]
[[Category:Fastelovend]]
<!-- ======= -->

[[cs:Laetare]]
[[da:Midfaste]]
[[de:Lätare]]
[[en:Laetare Sunday]]
[[fr:Quatrième dimanche de Carême]]
[[it:Domenica Laetare]]
[[nl:Laetare]]
[[pl:Laetare]]
[[sk:Laetare]]
