{{Atikel_op|Stolberger Platt}}
[[File:Vincent Van Gogh - Sorrow.JPG|thumb|Kummer]]
Dat Beld '''Kummer''', op [[RiS|Ripuaresch]] heechd dat '''Sorch''', molde [[Vincent van Gogh]] em Joohr 1882. Öt [[Model]] woch sing damalije Vröndin Sien. 

Di Zeechnung wood met [[Bleisteff]], [[Väähr]] un [[Tent]] jömaad. Dat Beld met Mosse va 44,5 * 27 cm kann mo sisch en d ''Walsall Art Gallery'' ä [[Änglandt|Ängland]] akikke.

Van Gogh molde dat Beld, kott nodämm hä ä [[London]] beij öt Kees aavjöbletzt woch. Mo kann annämme, dat hä beij ö paar Prostituiirde woch un dobeij och zo ''Clasina Hoornik'', di sisch ''Sien'' nannd, kommö woch. Sien woch d enzije Vrau, met dör hä ön Zitt zösamme woch un sujar vorsood, ön Famelisch z jründe. Sien woch drei Joohr älder als hä un hod ön vönfjöhrisch Doohter. Als sö Vincent troff, erwaade sö ö zweide [[Panz|Kengk]], woss ävver net, va wäm dat see kutt. Di Vrau, di sisch dörch [[Prostitutiun]] Jeld vordeende, woch ni ön nette [[Vrau]] jöwääh, ävver Vincent hod Metleed met hör un noom sö als Modell. Hä vorsood sujar Sien z hiirode.

Sien woch kee joo Modell. Hör väälde dö Rauh, lang reuisch setze zö bliive. Di Zeechnung ''Kummer'' maade van Gogh met jruuße Jönauichkeet un völl Jövööl vöör Sien. Öt es öt bökanndste Beld van di Vrau, dat öt jitt un zeechd, dat dä Vörworp va Tersteeg, van Gogh kütt net jott zeechne, Keu es.

Watt beij dat Beld opvälld, es, dat Vincent van Gogh dä Naam van öt Beld ''Sorrow'' sälvs dronger jöschrävve had. 

[[Saachjrupp:Beld]]
[[Saachjrupp:van Gogh]]
