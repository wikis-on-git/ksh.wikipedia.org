[[Image:Rosenkohl.jpg|thumb|right|181px|Dreij Shprütshe]]
{{Lemma_Wrede}}
'''Spruut''' (ußß dä Art ''Brassica oleracea'') ėßß vumm [[Biologie|biolorische Standpunk]] enne Forvanndte_fumm [[Kappes (Planz)|Kappes]]. Se sinn och uß wi janze klejn Kappeßße, esu deck wi ejne Duume odder zwäĳ. [[Image:Brysselkål,_Iduns_kokbok.jpg|thumb|left|181px|En Schpruutte Plannz<br /><small><small>(En Aansish, wi wäm_mer pladd_o_m Buch lijje däät)</small></small>]] Se senn jröhn un de Blatt_Adere sinn jääl_wiiß. Waahße důnn dij_op Stengelle, di sinn etwa esu deck wi_ne Fenger odder jätt mieh. Do sezze_se dann_esu shpiraalesj_eröm_eröm, un mer kann_se affplökke. Bovve drövver hät die Plannz norr_em paa jruuße jrööne Blädder. Di mößße joot shtonn, söns hät di ze winnish [[Wasser|Waßßo]].
Di jannze Plannz weed_nidd_enz etva_[[knii]]_huuh.

'''Shpruute''' kumme uhrsprönglisj_uß da Jäjendt fun [[Brößßel]] en [[Belljie]], do kütt och dänne io Naame heer, unn et jitt se zigk däm eezte Drettel fum [[19. Johrhungert]]. Fun doo hann se sesh flögg_övver jannz [[Europa (Kontinent)|Europa]] ußjebräjdt.  

Shprütsche kritt m'r koum odder winnish ėm janze Joor, se wääde noh de [[Iießhelije]] em Mai jeplanz un noh_em eezte [[Froß]] em November jeärndt. En [[Deutschland]] wääde iier wennish Sprütsche jeärndt, em [[Rhinglandt|Rhingland]]_ävver märreklish mieh.

Schprütsche kammer [[esse]], do_für weede_se eetß_enß jekoch. Do schnigg_mer brunge, welləke, un drüjje jääle Shtälle fott, schnigg dä Fooß jlatt un schnigg_en krüzwiiß en, dann avv_en Sallzwaßßer un met paa [[Nößß (För ze Äßße)|Nößß]], odder [[Sonnebloome_Kään]] zesamme koche. Mer kan_noch jet [[Mußkaat]] draan rieve. Lekker!
Wä_t maach, dä serveet de Spruute met 'ner klassichen wießen [[Mällschwitz]] uss dä Spruute[[bröh]] met [[Botter]] oder mareren [[Speckwürfel]], [[Milesch]], [[Salz]], [[Peffer]] un [[Mußkaat]].

{{Schrievwies|ksh-wrede=Spruut, Sprute, Sprütche, Sprutekühl|ksh-rt=[[Shprütshe]], Schprütshen}}

<!-- ======= -->
[[category:Spruut]]
