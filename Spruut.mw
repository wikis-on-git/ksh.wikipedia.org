{{Lemma_Wrede}}
{{Atikkel_op|Kölsch|Wrede oder Akademie}}
[[Image:Rosenkohl.jpg|thumb|right|181px|Drei Sprütche]]
{{Schrievwies|ksh-wrede=Spruut, Sprute, Sprütche, Sprutekühl|ksh-rt=[[Shprütshe]], Schprütshen}}
'''Spruut''' (us de Aat ''Brassica oleracea'') es, wann mer et biologisch anluurt, ene Broder vum [[Kappes (Planz)|Kappes]]. Hä süht och us wie janz kleine Kappesköppe, esuh deck wie ene [[Dume]] oder och zwei.  
[[Image:Brysselkål,_Iduns_kokbok.jpg|thumb|left|181px|En Spruteplanz]] 
De Sprutekühl es jrön un de Blatt-Adere sin jälwieß. Waaße dunn die op Stengele, die sin esuh deck wie en [[Fenger]] oder jet mieh. Do setze se dann esu spiralförmich eröm, un mer kann se afplöcke. Bovve drüvver hätt die Planz noch en paar jroße jröne [[Blätter]]. Die mösse jot stonn, söns hätt die Planz nit jenüjend [[Wasser|Wasser]]. Die janze Planz weed nit janz kniehuh.

De '''Sprutekühl''' kütt us de Jejend von [[Brüssel]] en [[Beljie]]. Et jitt se sick dem eezte Drittel vum [[19. Johrhungert]]. Vun do han se sich flöck üvver janz [[Europa (Kontinent)|Europa]] usjebreitet.

Ungerm Johr kritt mer Sprütche nur selden ze koufe. Se weede noh de [[Ieshelije]] em Mai jeplanz un nohm eezte Frost em November jeärnt. 
En [[Deutschland]] ensjesamt weede nit esuh vill Spruute jeärnt, em [[Rhingland|Rhingland]] ävver deutlich mieh. 

Schprütsche kann mer [[esse]], dofür weede se eets ens jekoch. Do schmieß mer brunge, welke, un drüjje jäle Deile fott, schnigg dä Fooß jlatt un schnigg en krüzwies en. Dann af en et Salzwasser. Serviere dot mer de Sprütche met ene [[Bechamelzauß]] us de Spruutebröh, met [[Botter]] oder [[Speck]], [[Milch]], [[Salz]], [[Peffer]] un [[Muskat]].

<!-- ======= -->
[[category:Spruut]]
