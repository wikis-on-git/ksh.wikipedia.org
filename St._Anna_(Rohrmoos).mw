{{Atikel_op|Stolberjer Platt}}
[[Beld: St Anna Rohrmoos.JPG|thumb|St. Anna Kapäll ä Rohrmoos]]
D '''St. Anna Kapelle''' va [[Rohrmoos]], watt op [[Ripoarėsch (Shprooch)|Ripuaresch]] '''D Kapäll van öt Hellije Änn''' heechd, es d äldste [[Kapelle|Holzkapäll]] va Süddütschland. S lid en dr Weiler, wat noch ön Nommer kleener als ö Dörp es, Rohrmoos, jehüüd ävver zo d Pfarr [[Tiefenbach]].

Dat Jrondstöck, op dat hü z Dachs d Kapäll stehd, wood öm 1500 va ''Jraf Johann v. Sonnenberg'' jekoovd, spiir an önö ''Truchsess von Waldburg-Wolfegg'' vorärvd. Dat jäng dann ösu wiir un dobeij woss dat Land, dat Eejedomm wood mi un mi bes dat öt ön Jrüde va onjeväär 4900 Hektar hod. Op dat Stöck Land wood 1586 va ''Jakob von Waldburg-Wolfegg'' d Kapäll jebouwd. Ee Joohr spiidr, 1587 wood s enne usjemold. Weer zöräät jemaad wood dat Joddeshuuß em Joohr 1901 un öt leitzde Mol 1987. 

Jeddem, dä vöör Konst ö Oohr had, däm valle d jömolde Belder op, di övverall an d Wäng z see send. Dat send noch d Belder, di 1587 ajöbraad woode. Opjöpääppeld woode di em Joohr 1901 dörch önö ''K. Schleibner''. Dodörch wood d Värv wärm schünn vresch.

Dat Kerchescheff entstäng als önö Blockbouw ä däm Venstere (1 rätz un 1 lenks op dr Kopp un 2 op jedde Siij) jöschnedde send.
Dat janze Holzhuuß bouwde s damols op önö Brochsteesockel, dä och hüü no do es. Daachpanne brudde d Bouwhääre damols net. [[Schindele]], dat heecht jöschnetzde Holzbräär, di ävver wie Panne ussännt, däkke dat Daach aav.

Belder us öt Lääve va Maria, d 12 Apostele un Wappe van d Besetzer maache d Kerch zoö nö Oohreschmaus.
<gallery>
Beld:St Anna Rohrmoos Innenraum1.JPG|St. Anna va Enne
Beld:St Anna Rohrmoos Innen.JPG|Önö Bleck op d Wäng
</gallery>

Dr [[Altar]] es us öt Joohr 1568 un domet sujar 20 Joohr älder als d janze Kerch.

* [http://www.oberstdorf-online.info/gebaeude/rohrmoos-kapelle.htm Övver d Kapäll]
* "Kunstdenkmäler - Landkreis Sonthofen", Petzet, S. 737 ff;Schnell, Kunstführer Nr. 1436, S. 12 f

[[Category:Kapäll (Kersch)]]
[[Category:Kattoolesch]]


<!-- Öt jitt he kenne Artikel drövver en ön anger Wikipedia-->
