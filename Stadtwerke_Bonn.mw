{{Atikkel_op|Bönnsch|}}

De SWB-Konzään eß met rond 2.500 Aanjestellte verdeelt op die Standöört [[Bonn]], [[Siegburg]], [[Adenau]] un [[Siegen]] eent von dä jrüßte Wirtschaffsungernehme em Jebiet Bonn/Rhein-Sieg met e'nem konsolide Johresömsatz von öwe 450 Millione Euro.  

Die Dochterjesellschaffte sen em öffentliche Nahverkehr, en d'r Energie- un Wasserversorjung suwie en d'r Abfallwiertschaff tätich. M'em (WTV) [http://www.wahnbach.de Wahnbachtalsperreverband] versorje de SWB rond een Million Minsche em südliche [[NRW]] un Norde von [[Rheinland-Pfalz]] met Drinkwasser.    

De SWB GmbH als Holdingjesellschaff rejelt de jesamte kaufmännische Aanjelegenheite für die Konzäänjesellschaffte. De SWB jehüren ze 100 Prozent d'r [http://www.bonn.de/ Stadt Bonn].

Zom Konzään jehüre die Dochterjesellschaffte [http://www.stadtwerke-bonn.de/SWB_Energie_und_Wasser.33.0.html SWB Energie un Wasser], [http://www.stadtwerke-bonn.de/SWB_Bus_und_Bahn.34.0.html SWB Bus un Bahn],  [http://www.stadtwerke-bonn.de/SWB_Mobil.32.0.html SWB Mobil],  [http://www.stadtwerke-bonn.de/SWB_Service.31.0.html SWB Service], [http://www.stadtwerke-bonn.de/SWB_Verwertung.30.0.html SWB Verwertung], de EMG [http://www.egm-bonn.de (Jesellschaft für Energie un Jebäudemanagement)], SWB Regional en Adenau suwie de Verkehrsbetrieb Wessfale-Süd [http://www.vws-ag.de (VWS)] en Siegen. Usserdämm sen die [http://www.stadtwerke-bonn.de/Beteiligungen.28.0.html SWB] aan zahlreiche öwerije Ungernehme en d'r Region beteilich.

<!-- ======= -->
[[Category:Bonn]]
[[Category:Shtadtwërk]]
<!-- ======= -->
[[de:Stadtwerke Bonn]]
