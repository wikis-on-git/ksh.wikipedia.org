{{Atikel_op|Stolberger Platt}}
D '''Steenzitt''' es di Zitt en d Jöschichte van d [[Mänsch]]e, en di sö mä met Steen hanteere kutte un noch kenn anger Denger notzde, öm sisch öt Lääve z jöstallte. 

== Alljömeen Date ==
D Steenzitt ömfassd ön Zitt, di tösche 2,6 Milliun Jaahre v. Chr. un onjöväär 7000 Joohr v. Chr  litt. Di Zitte hange van d Jäjend aav, di mo bökikkd. A manche Plaatsche hand d Lüüh iihr, a manche spiidr vorstange, [[Metall]] z notze, öm Jöräte doruss z maache. Döck weed d Steenzitt als ischde Zitt van dr Mänsch vorstange. Anger Periode us d Vröschzitt van dr Mänsch send d [[Bronßezitt]] un d [[Iiserzitt]].

== Aldsteenzitt ==
=== Ald Aldsteenzitt ===
Dr ''Alde Deel van d Aldsteenzitt'' es d äldste van di drei ongerscheede Deeler, en di mo d Aldsteenzitt opdeeld. Ä [[Afrika]] vängd di 2,6 Milliune Joohr v. Chr. a, [[Europa]] hengd hängerher. Do jeehd öt isch 1,8 Milliune Joohr v. Chr. looß, wobeij he [[Georgie]] dat Land es, wo d Mänsche z isch Keie als Werkzüch vorwand hand. En di Zitt veel och, dat dr Mänsch öt vorstäng, [[Vüühr]] z bändije, ön Hölp di öt häm möjelich maade, ä kälder Regiune z träcke. 

En d ischde Zitt woch öt Werkzüch van d Mänsche koom va normal Steen z ongerscheede. Dat ändernde sisch ävver un en d Altsteenzitt entweggelnde sisch dr ''Faustkeil'' (op [[RiS|Ripuaresch:]] ''Vuußkill'', ö böhouwe Stöck Stee, dat ön Spetz had.
[[Beld:Chopping tool.gif |miniatur|200px|center|Werkzüch us d ald Aldsteenzitt]]

=== Meddel Aldssteenzitt ===
Em ''Meddel van d Aldsteenzitt'' wod öt [[Werkzüch]] finger, d Mänsche liirde dozo. Öt bleed net beij dat jroff Wärk, dat sö vreuer mä schaffde. Di Spetze va Vuußkille wore schärp wi Mätzer. En di Zitt välld dr [[Neandertaler]], ävver och moderner Mänsche joov öt zo d sälbe Zitt at. Watt sö all dänge, woch, dörch d Jäjend z träcke, z sammele un z jaare. 

Duude wode net mi liije jölosse, sö wode böjraave. Sälvs Denge, di mo dr Duude en öt Jraav laad, wode jövonge. Övv sö at an ö Lääve no dr Duud jloote, lädt sisch ävver net saare.
[[Beld:BBC-artefacts.jpg|miniatur|200px|center|Jöräte us d Meddel-Aldsteenzitt]]
Wi d [[Venus von Berekhat Ram|Venus va Berekhat Ram]] zeechd, es sälvs [[Konst]] bökannd.

=== Jong Aldsteenzitt ===
Dr ''jöngste Deel van d Aldsteenzit'' vängd öm 40.000 v. Chr. a. Dr. Mänsch entweggelnde sisch wiir. Hööhle woode bömold, wi d [[Hööhl va Lascaux]] zeechd. Werkzüch wood bässer und r Ongerscheed tösche dr Neandertaler un dr [[Homo sapiens]] woss mi un mi. Öt enstäng dr [[Cro-Magnon-Mänsch]], en vrösche Form va dr Mänsch, dä hüü läävd. 
[[Beld:Vestonicka venuse.jpg|miniatur|200px|center|Venus va Dolní Věstonice]]
Us Fijure wi d [[Venus von Dolní Věstonice|Venus va Dolní Věstonice]] weed jöschlooße, dat dr Mänsch böjreff, wi hä entstäng, dat önö [[Mann]] un ön [[Vrau]] dozo nüdisch woch, öt Poppe dozo jöhood.

== Meddelsteenzitt ==
D ''Meddelsteenzitt'' litt tösche d Ald- un d Jongsteenzitt. Je no d Jäjend, di mo sisch akikkd, välld sö tösche 8000 v. Chr. un 4500 v. Chr.. 
[[Datei:Microlith in hand.jpg|miniatur|200px|center|Jörät us d Meddelsteenzitt]]
D Mänsche schaffde öt, met [[Vüührstee]] Jöräte z bouwe, schärpe Waffe, di vöör d Jachd nüdisch wore. Sälvs Säje kutte sö us di Denger mache, watt nüdisch woch, öm met Holz werke z könne. Dr Mänsch trock net mi ösu völl dörch d Jäjend wi hä dat vreuer mood. Hä hod mi Flupp beij d Jachd ävver hä vong och a, Planze a z bouwe un Deere z halde.

== Jongsteenzitt ==
Dr Aavang van d ''Jongsteenzitt'' es di Zitt, wo dr Mänsch ophood, Denge mä z nämme, hä vong a, sö z maache. Deere wode net mi mä jöjachd, so woode jruußjötrocke un dann koome so onger öt Mätz. Koor wood net mä ongerwääß opjöraafd öt wood usjösiind un dann wood jöwaad bes öt riif woch. Dat dat net övverall op d Wält zo d jlische Zitt passeerde kann mo sisch vörstelle. Öm 11000 v. Chr. schaffde dat Mänsche em [[Nahe Oste]], [[Europa]] hong onjöväär 6000 Joohr hängerher. He mood mo bes 5500 v. Chr. waade, iih mo ösu witt och.
[[Beld:SoborulZeitelor3Cucuteni.JPG|miniatur|200px|center|Vorziirde Leehmfijur us d Jongsteenzitt]] 
D Jöräte en d Jongsteenzitt sollte schünn se un sö kräte Mustere, d [[Bandkeramik]] entstäng. Sälvs Metall wi [[Jold]] un [[Selver]] vong dr Mänsch a z böwerke ävver dat weech Züch kutt hä net bruche, öm Jöräte z mache. Dozo woch [[Iiser]] nüdisch. 

Dr [[Ötzi]] woch önö Mänsch us d Jongsteenzitt.

== D Mänsche en d Steenzitt ==
D Mänsch en d Steenzitt jöhood zwar d Zoot Homo a, ongerscheed sisch ävver siihr. Eevach Mänsche wi dr [[Homo habilis]] hodde winisch met önö [[Cro-Magnon-Mänsch]] z do un och önö Neandertaler entwäggelnde sisch janz angisch. Alle brudde Werkzüch ävver wat sö domet maade, wi sö öt notze un wi sö dat Werkzüch bouwde, ongerscheed sisch siihr. Öm 30000 v. Chr. storv dr Neandertaler us un öt bleed mä noch dr [[Homo sapiens]] övver.

Us dr Jäjer wood em Lauf van d Zitt önö Mänsch, dä öt vorstäng, net mä Planze a z bouwe, hä trock och Deere op, öm oohne Jachd a vresch Vleesch z komme.

Dr Mänsch en d ald Aldsteenzitt läävde ä Hööhle, di häm Schotz beij schlääd Wäähr un vöör weld Deere boohne. Em Lauf van d Zitt liirde hä Höttö z bouwe un Holzzüng zm Schotz a z lääje. Öm 10000 v. Chr. entstänge d ischde vaste Holzhüüser. Jrääver us di Zitt, d Dolmen, wi dr [[Poulnabrone Dolmen]] ä [[Irland]], send kenn Löucher mi, di mä usjöhovve wode.

== Jätt z lääse ==
{{commonscat|Stone Age}}
* [http://www.wcurrlin.de/links/basiswissen/basiswissen_steinzeit.htm Watt mö wesse soll övver d Steenzitt]
* [http://www.kulturendersteinzeit.de.vu/ Kulturen der Steinzeit –  Jätt övver d Steenzitt]

[[Saachjrupp:Steenzitt]]

[[af:Steentydperk]]
[[als:Steinzeit]]
[[an:Edat de Piedra]]
[[ar:عصر حجري]]
[[arz:عصر حجرى]]
[[ast:Edá de Piedra]]
[[bat-smg:Kūlė omžios]]
[[be:Каменны век]]
[[be-x-old:Каменны век]]
[[bg:Каменна ера]]
[[bn:প্রস্তর যুগ]]
[[br:Oadvezh ar Maen]]
[[bs:Kameno doba]]
[[ca:Edat de pedra]]
[[cs:Doba kamenná]]
[[cv:Чуллă ĕмĕр]]
[[cy:Oes y Cerrig]]
[[da:Stenalder]]
[[de:Steinzeit]]
[[el:Εποχή του Λίθου]]
[[en:Stone Age]]
[[eo:Ŝtonepoko]]
[[es:Edad de Piedra]]
[[et:Kiviaeg]]
[[eu:Harri Aro]]
[[fa:عصر سنگ]]
[[fi:Kivikausi]]
[[fiu-vro:Kiviaig]]
[[fr:Âge de la pierre]]
[[fy:Stientiid]]
[[ga:An Chlochaois]]
[[gan:石器時代]]
[[gl:Idade da Pedra]]
[[he:תקופת האבן]]
[[hi:पाषाण युग]]
[[hif:Patthar Yug]]
[[hr:Kameno doba]]
[[hu:Kőkorszak]]
[[id:Zaman Batu]]
[[io:Petr-epoko]]
[[is:Steinöld]]
[[it:Età della pietra]]
[[ja:石器時代]]
[[jbo:rokci cedra]]
[[ko:석기 시대]]
[[la:Aetas Lapidea]]
[[lb:Steenzäit]]
[[lt:Akmens amžius]]
[[lv:Akmens laikmets]]
[[mk:Камено доба]]
[[ml:ശിലായുഗം]]
[[mn:Чулуун зэвсгийн үе]]
[[mr:पाषाणयुग]]
[[ms:Zaman Batu]]
[[mwl:Eidade de la Piedra]]
[[my:ကျောက်ခေတ်]]
[[nds:Steentiet]]
[[nl:Steentijd]]
[[nn:Steinalderen]]
[[no:Steinalderen]]
[[pl:Epoka kamienia]]
[[pms:Età dla pera]]
[[pnb:پتھر ویلہ]]
[[pt:Idade da Pedra]]
[[ro:Epoca de piatră]]
[[ru:Каменный век]]
[[sah:Таас үйэ]]
[[scn:Etati dâ Petra]]
[[sco:Stane Age]]
[[simple:Stone Age]]
[[sk:Kamenná doba]]
[[sl:Kamena doba]]
[[sr:Камено доба]]
[[sv:Stenåldern]]
[[sw:Zama za Mawe]]
[[szl:Epoka kamjyńa]]
[[ta:கற்காலம்]]
[[te:రాతి యుగము]]
[[th:ยุคหิน]]
[[tl:Panahon ng Bato]]
[[tr:Taş Devri]]
[[ug:تاش قورال دەۋرى]]
[[uk:Кам’яна доба]]
[[vi:Thời đại đồ đá]]
[[vls:Steentyd]]
[[war:Panahon han Bato]]
[[yi:שטיין עפאכע]]
[[za:Ciuhrin]]
[[zh:石器時代]]
[[zh-yue:石器時代]]
