'''Stickstoff''' ees eh Schemisch Element mit dä [[Oochtnungszahl]] 7. Ed steeijt em Periodesüßteem in der [[fuffzehnte Haupjrupp]]. Singe Keern besteijt us sibbe [[Proton]]e un sibbe [[Neutron]]e. Öm dä Keern eröm flehjen sibbe [[Elektron]]e.

==Wofür witt dä Stickstoff jebruch ?==

Stickstoff witt zum eeijne als [[Schutzjaas]] beijm [[Schweesse]] jebruch. Zom andere witt hä zor künstlischen Herstellung vun [[Amoniak]] verwendt. 
En de [[Autoindustrie]] jitt ed Firme die behaupte, dat dä Stickstoff als Füllung en de [[Reefe]] dofür sorje deijt, dat [[Kraffstoff]] enjespart witt un die Reefe nit esu schnell de [[Luff]] verliere. Dat ees äver alles noch nitt weßßenschaftlisch nohjewisse.
Weme äver jett janz kalt krieje will, dann ees och meistens Stickstoff em [[Shpill]]. Doorsch singe niddrieje [[Siedepunk]] un dat reaktionsträäje Verhale ees hä optimal öm alles möchlije kalt ze krieje. Hee eh paar Beishpille:
* [[Köhlmiddel]] in de Kryonik ([[Källdeteschigk]])
* Köhlmiddel bei [[Supraleiter]]e
* [[Vereisungsmiddel]] bei dä [[Boddemvereisung]] em [[Tiefbau]]

Do drüvver hinuss witt dä Stickstoff och noch beim Verpacke vun [[Leevensmiddel]] enjesatz. Dobei witt zem Beishpill en Chipstütt met Stickstoff opjebloose un dann kumme de [[Chips]] erinn. Dat hätt dä Jrund dat die Chips sich dann länger halde.

==Wo fink me dä Stickstoff en de Natur ?==

Stickstoff kütt am häufischste en de Luff für. 78,7 % vun dä Luff sin nämlisch Stickstoff.
Hä ees äver och en [[Eiweiße]] un [[Nukleinsäure]] ze finge. 

==Andere Elemente==

{{Periodensystem}}
{{Weßßeschaaf & Teschnigk}} 

[[category:Schimie]]
[[category:Jaas]]
