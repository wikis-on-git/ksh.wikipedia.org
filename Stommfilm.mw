{{Atikel_op|Stolberger Platt}}
[[File:Birth-of-a-nation-klan-and-black-man.jpg|miniatur|200 px|right|Stommfilm “D Jöburt van ön Natiun]]
Önö '''Stommfilm''' es önö Film, beij däm Beld un [[Tun]] net zösamme opjönomme wäde. Döck weed met Jeste un Jesechtsussdröck övvermeddelt, watt sonß met Wööd rövverbraad weed. Dörch Musik, di z. B. van ö Klaviir stammd, weed vöör jooh Senn jösorchd. Ongertitele ersätze d Wööd.

== Jätt va vreuer ==
Dr ischde Film, dä ävver noch us enkele Belder op Papier böstäng, woch [[Roundhay Garden Scene]] un stammd us öt Joohr 1888. Ö paar Joohr spiidr, am 1. November 1895 zeechde d [[Brööhr Skladanowsky]] ä [[Berlin]] böwächde Belder. Zo d sälbe Zitt bouwde d [[Brööhr Lumière]] ön Maschiin, beij dör önö Filmstriif met kleng Räähr böwächd weed. Am 22. März 1895 kräte d ischde Mänsche beij ön prevate Vörführung Filme z see. Bes dat Filme vöör öt Volk möjelich woode, durde öt noch bes zm 28. Dezember 1895. Ä [[Paris]] zeechde d Brööhr Lumière böwächde Belder.

[[Beld:Le Voyage dans la lune.jpg|miniatur|135px|right|D Reis no dr Mond]]
D ischde Filme wore mä Dokumentatiune. Sö zeechde wi önö Zoch en dr Baahnhoff äräveerd un wi önö Könnig sing Krun op dr Kopp jösatze weed. Filme met [[Schauspeller]] joov öt en d ischde Joohre noch net. Dat ändernde sisch isch no 1900, als [[Georges Méliès]] Filme driihnde, di jätt vorzälle woohle. Filme wi [[D Reis no dr Mond]] un [[D Affär Dreivoss]] helte damols d Lüüh net mi op d Stööhl. Filme wode zweimol öt Ledd usjösatze, watt Denge möjelich made, di mo sisch net vörstelle kutt.

Dat, watt Melies zeechde, paaßde zo dat, watt d Lüüh em [[Theatr]] see kutte. Dat ändernde sisch met dr Film ''Dr klenge Doktor'' va [[Arthur Melbourne-Cooper]], dä öt ischde Mol ön [[Katz]] en ön Jruußopnahm zeechde, jätt da töt Volk us öt Theatr net kannd.

Dan jäng öt Schrett op Schrett. Met [[Der große Eisenbahnraub]], wat op [[RiS|Riuparesch]] met ''Öt Klaue beij d Baahn'' övversatze weed, entstäng önö Film va 12 Minütte. Dr [[Cowboy-Film]] woch entstange. Dat Volk vong di Filme ösu jott, dat sö mi dova seeh woohle. [[Kino]]s schosse us dr Boom. 

En di Zitt veel och dr ischde [[Erotikfilm]], dä met [[Am Sklaavemaad]] ä [[Österreich]] jedriihnd wood.

== D ischde jrüüßere Schwirichkeete ==
Di meeßd mä 15 Minütte, dat entsproch d Längde va enn Filmroll, lang Filme maade öt Volk mä ön kotte Zitt lang Vreud. Sö jöwännde sisch an dat, watt op d Lingwand z see woch. Völl Kinos maade wärm zo. 

Öt wood vorsood, dörch schwöder un net mi su jäcke Stöcke, öt Volk wärm en d Kinosääl z kriije. Dozo woode ävver besser Schauspeller jöbrudd. Su entstäng dä Berof vöör öt Kino, denn d ischde, di em Film z see wore, bleete oohne Naam. Dat ändernde sisch met [[Asta Nielsen]] un [[Henny Porten]], di zo d ischde Filmstärcher woode.

== Dr Film en d USA ==
En d USA soch öt besser vöör dr Film us. Mo erkannd flott, dat met Filme Jeld z vordeene woch un Kinos hod dat jruuß Land jönoch. D ischde Zitt driihnde mo Filme ä [[NYS|New York]]. Dat ändernde sisch 1910 als di Filmlüüh [[Hollywood]] als neu Filmstadt ussmaade. He entstänge och d ischde jruuße Filme, Monumentalfilme, wi [[Cabiria]] ,[[D Jöburt van ön Natiun]] suwie [[Intollerence]], di jruuße Kulisse nüdisch hodde. 

[[Beld:Nicola Perscheid - Henny Porten4.jpg|miniatur|135px|right|Henny Porten]]
Vöör dr [[Ischde Weltkresch]] woch [[Frankreich]] dat Land, ä däm d meetzde Filme jedriihnt wode. Dat ändernde sisch en di Zitt van dr Kresch. D USA, di jo dörch dr Kresch komm jöstürd woode, kutte Filme mache, d Franzuse dojäje nett. Schauspeller wi [[Charlie Chaplin]], [[Buster Keaton]], [[Douglas Fairbanks Sen.]], [[Mary Pickford]] un [[Fatty Airbuckle]] steechde zo d bökanndsde Mänsche op d Wält op. Dörö Filme vüllde jruuße Kinosääl un braate Milliune en. 

== Filme ä anger Länder ==
Massefilme wi di USA sö maade, entstänge ä anger Länder net. Ä [[Europa]] wood vorsood, bessere Filme z driihne, di Filme sollte önö neue Stil lävvere, besser se als dä Hoof Filme, di övver dr [[Atlantik]] jöbraad woode.

=== Frankreich ===
D Franzuse braate Filme öruss, di sisch an dr [[Impressiunismus]] un dr [[Surrealismus]] aalehnde. Dörch [[Luis Buñuel]] entstänge Filme wi [[Önö andalusische Hond]]. 

=== Dütschland === 
[[File:F. W. Murnau.jpg|miniatur|135px|right|Friedrich Wilhelm Murnau]]
Dütsche Filme us di Zitt leehnde sisch an dr [[Expressionismus]] a. [[Robert Wiene]] driihnde met [[Das Cabinet des Dr. Caligari]] un [[Nosferatu – Eine Symphonie des Grauens]], dä [[Friedrich Wilhelm Murnau]] als Regisseur soch, Filme, di sälvs em 21. Jahrhondöt net vorjeiße send.

[[Metropolis]] va [[Fritz Lang]] jöhüüd zo di Filme, di Filmhistorie jöschrävve hand.

=== Russland ===
D Russe stallte met [[Sergei Michailowitsch Eisenstein| Sergei Eisenstein]] enne van d bökanndste Regisseure op d Bee, dä met Filme wi [[Straik (Film)|Straik]] un [[Panzerkreuzer Potemkin]] Filme driihnde, övver di och hüü noch jösproche weed.

== Öt Äng van dr Stommfilm ==
Öt Äng van dr Stommfilm koom bo övver Naahd. Am 6. Oktober 1927 woch met [[The Jazz Singer]] en Amerika dr ischde Tunfilm z see un z hüre. Dat woch dat, watt öt Volk woohl, un va do a woode komm noch Stommfilme jödriihnt. Völl van dö bökannde Schauspeller moote övver Naahd dr Sack packe. Sö hodde kenn Stemm, di vöör dr Tunfilm z bruche woch, angere maade wiir, vorloore ävver a Bökanndheet.

== Stommfilme em 20. un 21. Jahrhondöt ==
D leitzde bökannde Stommfilme entstänge dörch Charlie Chaplin met [[Modern Times]] un [[City Lights]]. Dono driihnde sö komm noch sun Filme. Dr Film [[Silent Movie]] va [[Mel Brooks]] bleed ön Ussnaahm. Sälde vorsoote sö dat spiidr noch.

== Jätt z lääse ==
* [http://www.35millimeter.de/filmgeschichte/ Övver d Historie van dr Stommfilm]

[[Saachjrupp:Stummfilm]]
[[Saachjrupp:Historie]]

[[ar:سينما صامتة]]
[[ast:Cine mudu]]
[[az:Səssiz Film]]
[[bg:Нямо кино]]
[[cs:Němý film]]
[[cy:Ffilm fud]]
[[da:Stumfilm]]
[[de:Stummfilm]]
[[en:Silent film]]
[[eo:Muta filmo]]
[[es:Cine mudo]]
[[et:Tummfilm]]
[[eu:Zinema mutua]]
[[fa:فیلم صامت]]
[[fi:Mykkäelokuva]]
[[fr:Cinéma muet]]
[[he:ראינוע]]
[[hr:Nijemi film]]
[[hu:Némafilm]]
[[is:Þögul mynd]]
[[it:Film muto]]
[[ja:サイレント映画]]
[[ko:무성 영화]]
[[lb:Stommfilm]]
[[ms:Filem senyap]]
[[nl:Stomme film]]
[[nn:Stumfilm]]
[[no:Stumfilm]]
[[pl:Film niemy]]
[[pt:Filme mudo]]
[[ro:Film mut]]
[[ru:Немое кино]]
[[sh:Nijemi film]]
[[sr:Неми филм]]
[[sv:Stumfilm]]
[[tr:Sessiz film]]
[[uk:Німе кіно]]
[[vi:Phim câm]]
[[zh:无声电影]]
[[zh-min-nan:Bô-siaⁿ tiān-iáⁿ]]
[[zh-yue:默片]]
