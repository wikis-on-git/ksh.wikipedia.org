'''Suure Bounne''' ([[deutsche Sprooch|de]]: ''rheinische Schneidebohnen'') sen [[jröne Bounne]], die jenau wie [[Suure Kappes]] und [[Salzjurke]] durch [[Mileschsäurejärung]] haltbar jemaat weede. Se jehüren zom [[Suurjemööß]].

Em [[Rhingland]] ka_me Suure Bounne ferdisch enjelaat em [[Lade]] koofe, en andere Regione vun [[Deutschland]] kennt me se jaanitt, un se soullen laut dä Jemößfabrikante doh och jaanitt ze verkoufe sen.

Di kleij gefitschte Boune wääde koot jedoch unn dann med [[Salz]] in ennen [[Pott]] jestampf. Nach en paar Wuch ess de Järung fäddijj. 

Traditionell määt me ''Suure Bounne unger_e_nander'' miestens em Winter als defftige rheinische Stampp-Pott, wie me die och en [[Holland]] kennt. Dohzo koch me die Bounne met jepökeltem [[Fleesch]], wie durchwaasenem [[Speck]], [[Kasseler]] ode [[Mettwoosch]], un schött die Bröh en_en Kump aff. Nevenbeij hätt me [[Ääpel]] jekooch, stampp se ze [[Ääpelmuus|Püree]] un mengk die Bounne dohrunge. Anschließend jitt me suvell Ääpelsbröh jemisch met Suure-Bounne-Bröh dobeij, bes dat Janze ne mangse Püree es, dä net ze salzig schmecke darf. Dann läät me die Kasseler ode dat andere Fleesch dohropp, un hätt e defftisch Winteresse.

{{Esse & Drinke}}
<!---------------->
[[category:Foder]]
<!---------------->
[[de:Saure Bohnen]]
