{{Atikel_op|Stolberjer Platt}}
[[Image:Flag of South Africa.svg|thumb|Vaan va Südafrika]]
'''Südafrika''' es önö Staat ä [[Afrika]]. Öt litt an d Spetz em Süüde van öt [[Erdteil|Ärddeel]]. Südafrika had Köste an dr [[Atlantik]] un zm [[Indischer Ozean|Indische Ozean]] hen. Sing Nobbere send [[Namibia]], [[Botsuana|Botswana]], [[Simbabwe]] un [[Mosambik]]. [[Swasiland]] darf och net vorjeiße wääde. En d Medde van öt Land bvängt sisch dat Könnigkrisch [[Lesotho|Lesoto]].

Ä Südafrika lääve völl Völker, aajevange met d schwazze Stämm ävver och Äwanderer us [[Asien|Asie]] un [[Europa]]. Dat bedüüd, dat Südafrika önö Multi-Kulti-Staat es. Lang Zitt wood öt Lääve dörch d [[Apartheed]] jelenkt, di d [[Bure]] met hön Nationale Parteij [[NP]] am Lääve jehalde hodde. Ävver als [[Wellem de Klerk]] öt Rudr a [[Nelson Mandela]] övverjoov, wood us dat Land önö [[Demokratie|demokratische]] Staat met önö Hoof Schwierichkeete. D Weetschaf va Südafrika es d beitstentwäggelde ä Afrika.

2500 km Köste, ö Plato en ön Hüüde va 900 – 2000 m un Bärch met Spetze, di an d 3500 m komme, prääje öt Beld. Dodörch entstönd vorschiidene Wäärzone, di öt Planzewaxdom bstämme. Wüsteplanze waaße en d [[Kalahari]], di a Namibia jrenzt, tropische Planze stönd dojäje em Nordoste van öt Land. Selvs [[Schnee|Schnii]] välld en d Berch. Do Südafrika op di ongere Sii van d Ääd litt send d [[Jahreszeit|Joohreszitte]] jäjenövver [[Dütschland]] vortuuscht. Dörch d Wäärtüpe lääve ä Südafrika mi als 20.000 ongerschiedliche Planzezoote. [[Wald|Bösch]] jitt öt ävver komm. Jenau wi beij d Planze lääve och völl Deere en öt Land am Kap. Völl vängt mo dovan ä Schotzjebiite wi dr [[Krüger Nationalpark|Krüjer Park]].

Dörch d völl Völker existeere och Hömmöllö Sproche, di jebrud wääde. 11 amptliche jitt öt en öt Land, wovan [[Änglisch]], [[Afrikaans]] un d [[isiZulu|Zulusproch]] d meetstjesprochene send. D änglische Sproch es ävver d wichtichste, di va s all vorstange un jesproche weed.

D jrüützde Stätte em Land send: [[Johannesburg|Johannesburch]] met 3,2 Milliun Äwohner, [[Durban|Dörbön]] met 3 Milliun un [[Kapstadt|Kappstatt]] met 2,9 Milliun Lüüh. Zsamme lääve ä Südafrika knapp 48 Milliun Männsche.

Öt meetste jeld kütt döch dr Vorkoov va [[Gold|Jold]], [[Diamant]]e, [[Kohle|Koohle]] un [[Platin]] en öt Land. [[Tourist|Turiste]], di sisch dat Land met sing Planze un Deere akikke welle, sorje zosätzlich vöör önä volle Jeldbüll van d Südafrikaner. 

Watt Südafrika hü z Daaachs z schaffe maad es d jruuße Zaahl va Vorbräche un [[AIDS|Eids]]. D Arbeetslosichkeet sorcht dovöör, dat mi un mi Lüüh vorärme un irjendwi dörchkomme mösse. Ön Vörstellung, wi mo dat aajo söll had kenne un och dr Präsident em Joohr 2008 [[Thabo Mbeki|Tabo Mbeki]] vällt nüüß enn, dat flott helpt.

==Websiije==
* [http://www.gov.za D Sii va Südafrika]

[[en:South Africa]]
