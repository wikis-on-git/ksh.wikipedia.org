[[Datei:Suelzmuendung.jpg|right|thumb|Sülzmündung bei Lohmar]]
De '''Sülz''' es ene Fluss, dä zwei Quelle hät. Die lijen allebeids em [[Berjisches Land|Berjische Land]]. 
De ''Kürtener Sülz'' kütt südwesslich vun [[Wipperfürth]] us dr Ääd un flüüß donoh an [[Kürten]] verbei. 
De ''Lindlarer Sülz'' kütt vum Hauerberg en dr Nöh vun [[Marienheide]] un flüüß an [[Lindlar]] verbei. Bei Lindlar-[[Hommerich (Lenkeln)|Hommerich]] kummen die zwei Flussärm zosamme. Dat Flüssje schlängelt sich wigger durch [[Ovverod|Overath-Untereschbach]] un [[Rösrod|Rösrath]]. Un en [[Luhme|Lohmar]], koot noh de Autobahnbröck, münd de Sülz en de [[Agger]], die dann späder en de [[Sieg]] eren stüss. Insjesamp kummen för de Sülz esu öm die 48 Kilometer zosamme, wammer am Hauerberg aanfängk ze zälle.

== Met de Badebüdd de Sülz erav ==
[[Datei:Hoffnungsthal_Badewannenrennen.jpg|left|thumb|Met de Badebüdd de Sülz erav]]
Eimol em Johr, em Mai, jitt et en Hoffnungsthal op de Sülz ene siefnaaße Buhei met knatschjecke Lück, die nit Bang sin, dat se öntlich naaß jemaat weede. Nevve orjenal Zinkbadebüdde sin och Büdde met löstijem Aanbau dröm eröm zojelosse. Domet dat Janze kein drüje Aanjeläjenheit bliev, weeden die Metmaacher zosätzlich öntlich naaß jemaat, wie ehr aan demm Beld nevvenaan sinn künnt.

{{DEFAULTSORT:Sulz (Fluss)}}
<!-- ======= -->
<!-- ======== -->

[[Saachjrupp:Floßß]]
[[Saachjrupp:Sülz (Floßß)| ]]
[[Saachjrupp:Et Berjesche Land]]

[[de:Sülz (Fluss)]]
[[ru:Зюльц]]
