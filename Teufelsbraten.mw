{{Infobox Film|DT= Teufelsbraten
| OT= Teufelsbraten
|PL= [[Deutschland]]
|PJ=[[Fillemjohr 2007|2007]]
|LEN=je 85
|OS=[[Deutsche Sprache|Deutsch]]
|AF= 
|PRO= [[Günter Rohrbach]]
|MUSIK = 
|KAMERA = [[Sebastian Edschmid]]
|SCHNITT = 
|REG= [[Hermine Huntgeburth]]
|DRB= [[Volker Einrauch]]
|DS=
* [[Lucas Gregorowicz]] als Lehre Geffken
* [[Barbara Nüsse]] als Oma
* [[Peter Franke]] als Opa
* [[Nina Siebertz]] als Hildegard 1
* [[Charlotte Steinhauer]] als Hildegard 2
* [[Anna Fischer]] als Hildegard 3
* [[Ignaz Kirchner]] als Lehre Mohren
* [[Margarita Broich]] als Mamm
* [[Ludger Pistor]] als [[Pastur]]
* [[Petra Welteroth]] als Tant Berta
* [[Ulrich Noethen]] als Bapp
* [[Harald Schmidt]] als [[Kiepekääl]]
}}

'''Teufelsbraten''' en uusem Platt ''"Düwelsbroade"'' eß e'ne zweideelije Fernsehfillem vom [[Hermine Huntgeburth]] uss em Johr 2007, en Produktion von de  [[Colonia Media]] em Aufdraach vom [[WDR Fernsehen|WDR]] un [[ARTE]]. Die Jescheech erstrick sich öwe elef Johr von 1951 beß 1962. Hildegard Palm, de Haupdarstellerin, eß am Aanfang vom Fillem fönef Johr un am Engk vom Fillem säckszehn Johr alt. Dä Fillem spillt em "fiktive" Dondorf aam Rhing zwesche [[Kölle]] un [[Düsseldorf]] jeläje, net ze verwääßele met dämm echte Dondorf, e Dörp von [[Hennef (Sieg)|Hennef aan d'r Sie]]. Deshalef sen och die mietzte Opnaame in [[Krefeld|Kriefeld]] un [[Duisburg|Duisbursch]] jedrieht wudde. Dä Fillem drieht sich öm et Heraanwaaße von e'nem intilijente Mädche, dat sich uss em kölsch-katholische Arbeedermillieu von de "Wirtschaftswunderjohre" befreië will.

== Handlung ==
Et kleene Hildegard, Dochter von e'nem Arbeeder un e'ner Botzfrau, wierd von singer Famelisch, en dä och noch de Jrußäldere un en Tant läwe, "Düwelsbroade" jeschanndt. Weil dat opjeweckte Kind neugierig eß un unbedingk läse un schriewe liere will, wierd et von dä Fraulück un singem verbetterte Vatter als schwatz Schof von d'r Familesch behandelt. Nur beim Opa, der imm de Stipp hält, vürläse un verzälle deet, fingk et Tros.

Met 10 Johr kütt Hildegard op de Meddelscholl. Do liert et Huhdeutsch, sich met Böcher zo beschäfftije, und fingk Schollfründe uss em Meddelstand. Et liert met Metz un Jaffel ze eiße, un sprich och Zehuus Huhdeutsch. Dodurch eß et en singer Famellisch, die nur Platt sprich,  e'ne Ussenseiter. Singe Vate versök em met Jewalt enzetrichtere, dat et och durch singe vürnähme Benämm nix "Besseres" wör un immer dat bliefe wütt, wat et wör - e Kind uss'm Arbeedermillieu. Hildegard föhlt sich zwesche beede Millieus hin- un herjetrocke, blief singer Famelisch äwe treu.       

Met säckszehn Johr krië de Äldere vom Hildegard en Empfehlung, dat Kind op et Aufbaugymnasium ze schecke, domet et et Abitur maache kann. Trotz dä Empfehlung schecken se et äwe en de Fabrik, wo et als Sekretärin bei e'nem "Böro-Drache" landt, dä et schekaniere deet. Weil et Hildegard, opjeweck wie et eß, sich die Schekanierereie net jefalle löss, kritt et en Affmahnung un wierd zom Personalchef bestallt. Dodrop wierd et Zehuus vom Bapp [[verkammesöle|verkammesölt]]. Unjlöcklich dodröwe, dat en de Fabrik jonn moss un net op et Gymnasium jonn darf, kööf et sich [[Schabau]] un fängk et Suffe aan.

Op e'nem Klassetreffe tauch Hildegard völlisch aanjesoffe op un wierd von singem ehemolige Realscholl-Klasselehre ze Rädd jestallt. Dä Lehre erkennt de Situation en dä dat Mädche stich un orjaniseet e Treffe zwesche Äldere, Pastur un singem ehemolige Volksscholllehre, en dämm die Äldere dovon öwezeusch werde, dat Kind op et Gymnasium ze schecke un sich öm et Scholljeld keen Sorje ze maache. Joden Ends darf et Hildegard op et Gymnasium jonn.

== Ussläjung ==
Dä Fillem beschrief e sozial Millieu en d'r Zick von d'r "Wirtschaftswunderjohre" noh 'em Kreesch un zeich, wie ärm Mädche vom Land benohdeelich wudde sen. Em Jäjensatz zom naturalistische Drama wierd dat Millieu äwe net als unveränderlich opjefass, sondern dä einzelne Minsch steht em Meddelpunk. Et wierd jezeich, wie schwierich et trotz eejenem Wille eß, uss e nem Millieu érusszekomme, wä'me keen Hölep von Drusse kritt.  

Met relativ esch nohjemaate Wonnunge, Krankezemmere, Böros, Fabrikhalle, Schollklasse un Musick uss d'r 1950er Johre zeich dä Fillem och kultur- un zeitjeschichlich die Ömständ, wie me domols jelääf hätt.

== Literarisch Vürlaach ==
De Roman ''"Das verborgene Wort"'' vom [[Ulla Hahn]] hät dämm Fillem als Vürlaach jedeent.

== Usszeichnunge ==
* De Produzent Günter Rohrbach hät für dä Fillem "Teufelsbraten" (Düwelsbroade) 2007 op em Münchener Fillemfess de "VFF TV Movie Award" jekräje.

== Websigge ==
<!--
* {{IMDb Titel|tt1070432|Teufelsbraten}}
-->
* [http://www.arte.tv/de/woche/244,broadcastingNum=827085,day=7,week=10,year=2008.html Dä Fillem op ARTE am 8. Määrz 2008 (TV-Premiere)]
* [http://www.spiegel.de/kultur/gesellschaft/0,1518,540072,00.html Kritik em [[Der Spiegel|"Speejel"]]]

<!-- ======= -->
[[Category:Fillem]]
[[Category:Fernsehn]]
[[Category:Showshpiller]]
<!-- ======= -->

[[de:Teufelsbraten]]
