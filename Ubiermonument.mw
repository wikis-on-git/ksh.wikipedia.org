{{inuse}}
{{Atikel_op|Kölsch|}}


Dat su jenannte '''Ubiermonument''' fon [[Kölle]] eß aan de Ëck fon de zwëij [[Shtrohß]]e „Aan de Malzmöll“ un „Möllebach“ e beßje [[sööd]]lesh fom [[Hüümaat (Kölle)|Hüümaat]]; dad_eß hük meddsen en Kölle.
Wi dat Dėnge jebout wood, wohr dat allerdengß praktėj ußerhallef fon de [[Shtadt]], di dohmohlß noch de <span style="font-variant:small-caps">{{lang|la|[[Oppidvm Vbiorum]]}}</span> — de [[römėsche]] [[Ubier]]_Shtadt — wohr.
Dä Bou weed zwesche em [[Johr 4|Johr veeər]] un för [[Johr 9|nüng noch Krėßtoß]] jewääse sėn, alsu ronnt joot 40&nbsp;Johr ier alß wi dat dohmohlijje Kölle dann endlejj_als_en römėsche Shtadt zor <span style="font-variant:small-caps">{{lang|la|[[Colonia Claudia Ara Agrippinensium]]}}</span> ([[Affköözong (Schriive)|affjekööz]]: [[CCAA]]) ähovve wood.
Ed_eß de äählßte römesche Bou uß [[Shtëijn]] em [[Norrde]] fon de [[Allpe]], wo mer fon weßße, wann dä jebout woode eß.

Mer dëngk hük, dat Monumënt der ongere Dëijl fon ennem [[Torrem (Befeßtijong)|Torrem]] eß, dä bëij en Beveßtijong fon de Ubiershtadt noh de [[Schlaach von Varus un Hermann aam Teutoburjer Walld]] objebout wood. Dat Hollz doför wohr ävver ald öm et [[Johr 4|Johr&nbsp;4 noh Krėßtoß]] jeschlaare woode, esu könnt dä Torrem sellver e beßje ällder sėn. Do Rhing wohr domohls breeder wi hük, un aanjefange mem Hüümaat beß bahl aan dä Hövvel wo hük dr [[kölner Dom|Dom]] drop shtëijt, hät mer domohls_enne [[römesche Rhingaave fon Kölle|Haave]] jehatt. Esu wo dä Torrem wall beez enne Wachtorrem för de Ennfaat en dr Have, un dann orr_et [[Oßte|ößßlejje]] Ëngk fon dä <span style="font-variant:small-caps">{{lang|la|[[murus gallicus]]}}</span>, en Aat [[Shtadtmoor]] oddo [[Pallisaad]]e uß Hollds_un [[Ääd (Bodem)|Ääd]], di laans_em [[Duffesbach]] fom Rhing fott noh [[Wëßte]] jėng. Se wood aan de Nocht_Sigk fun däm Torrem aanjebout, wat mer noch hük sinn kann. De Muuruß jallikuß ëntschtundt wahschëijnlėsch en de Joohre [[Johr 9|nüng]] un [[Johr 10|zehn noh Krėßtoß]].

Dä Torrem shtëijd op ennem [[Fundamënd]]_uß [[Ëjsche]]_[[Pohl|Pöhl]]. Di sen noh [[Dentrochrnonolgie|dënndrokronolorėsche Shtuudije]] em [[Johr 4|Johr&nbsp;4 noh Krėßtoß]] jeschlaare woode. Hä eß sellver uß dekke [[Kwader]]e uß [[Tuff_Shtëijn]] jemaat. Fon däm maßive Denge sėn noch 6&nbsp;un_enne hallve [[Meeter]] en de Hüh övverish.

De [[römėsche Schtadtmoor (Kölle)|römėsche Schtadtmoor]] wood shpääder em [[Johr 50|Joohr fuffzėsh]] aan dä Torrem aanjeboud.

== Besööke un Beseshtijje ==
Mer kann dat Ubiermonnumënnt beloore. Der Schlößßel do för kritt mer em aale [[Praetorium (Kölle)|Praetorium]] onger em [[Rådhuuß fon Kölle]] aan de Kaß; et iß nit nommallerwiiß offe, oddoh Ëijne doh, dä ëijne erinn_löht. Mer kann sesch och tellefoonesch em Prätorijum aanmëllde.

== Bööscher ==
* [[Maureen Carroll]]: ''{{lang|de|Neue vorkoloniezeitliche Siedlungsspuren in Köln. Archäologische Informationen 18/2}}'', [[1995 (Johr)|1995]]. ISBN 3-86097-138-7 (looet och doh noh de Literatur)
* [[Marianne Gechter]] un [[Sven Schütte]]: ''{{lang|de|Ursprung und Voraussetzung des mittelalterlichen Rathauses und seiner Umgebung}}''; en: [[Walter Geis]], [[Ulrich Krings]] (Rußjäver): ''{{lang|de|Köln: Das gotische Rathaus und seine historische Umgebung. Stadtspuren-Denkmäler in Köln}}'', Band&nbsp;26, [[Kölle]], [[2000 (Johr)|2000]].
* [[Sven Schütte]], [[Marianne Gechter]]: ''{{lang|de|Stephan Broelmann und die Folgen. Kölner Museums-Bulltin}}'' 1, [[1999 (Johr)|1999]], ISSN 0933-257-257X. Sigge 24 beß 26.
* [[Hansgerd Hellenkemper]]: ''{{lang|de|Köln}}''. ''{{lang|la|Colonia Claudia Ara Agrippinensium}}''. ''{{lang|de|Hafenturm}}''. En: [[Heinz-Günter Horn]] (Erußjäver): ''{{lang|de|Die Römer in Nordrhein-Westfalen}}''. En Lizën_Ußgohv fon de [[1987 (Joohr)|1987]]er Oplooch. Nikol, [[Hambursh]] [[2002 (Johr)|2002]]. ISBN 3-933203-59-7. Sigge 462 un donoh.
* [[Gerta Wolff]]: ''{{lang|de|Das römisch-germanische Köln: Führer zu Museum und Stadt}}''. ISBN 3-7616-0754-7. Sigge 147 beß 150.

== Wëpsigge ==
* http://www.ribekatedralskole.dk/classica/steder/koeln/bymur.htm (''op [[däänesch (Shprooch)|däänesch]]'')
* {{Colonipedia|Ubiermonument}}
<!-- ======= -->
[[Category:Shtadtmoor]]
[[Category:Roiin]]
[[Category:Kölle]]
[[Category:Imperium Romanum]]
[[Category:Ubier]]
<!-- ======= -->
[[de:Colonia_Claudia_Ara_Agrippinensium#„Ubiermonument“ oder „Hafenturm“]]
