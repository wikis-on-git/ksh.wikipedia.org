{{Atikel_op|Kölsch|}}


Dat su jenannte '''Ubiermonument''' fon [[Kölle]] weed en de [[Literatur|Böösho]] och dr '''Haavetorrem''' jenannt.
Dä eß aan de Ëck fon de zwëij [[Shtrohß]]e „Aan de Malzmöll“ un „Möllebach“ e beßje [[sööd]]lesh fom [[Hüümaat (Kölle)|Hüümaat]]; dad_eß hük meddsen en Kölle.
Wi dat Dėnge jebout wood, wohr dat allerdengß praktėj ußerhallef fon de [[Shtadt]], di dohmohlß noch de <span style="font-variant:small-caps">{{lang|la|[[Oppidvm Vbiorum]]}}</span> — de [[römėsch]]e [[Ubier]]_Shtadt — wohr.
Dä Bou weed zwesche em [[Johr 4|Johr veeər]] un för [[Johr 9|nüng noch Krėßtoß]] jewääse sėn, alsu öm joot 40&nbsp;Johr ier alß wi dat dohmohlijje Kölle dann endlejj_als_en römėsche Shtadt zor <span style="font-variant:small-caps">{{lang|la|[[Colonia Claudia Ara Agrippinensium]]}}</span> ([[Affköözong (Schriive)|affjekööz]]: [[CCAA]]) ähovve wood.
Ed_eß äählßte römesche Bou uß [[Shtëijn]] en Kölle, un ëijne fon de äählßte Kwaaderboute em [[Norrde]] fon de [[Allpe]], wo mer fon weßße, wann dä jebout woode eß.

Et Ubiermonument wood [[1965 (Johr)|1965]] zohfällėsh äntdëk, wi mer e nöü Huuß boue wollt, un beß [[1966 (Johr)|1966]] ußjebuddelt. Et es hük konsäveet. 

Mer dëngk enzwesche, dat Monumënt der ongere Dëijl fon ennem [[Torrem (Befeßtijong)|Torrem]] eß, dä bëij en [[Beveßtijong]] fon de [[Oppidum Upiorum|Ubiershtadt]] noh de [[Schlaach (Kreesh)|Schlaach]] fon [[Varus]] un [[Hermann dä Sheruko|Hërrmann]] aam [[Teutoburjer Walld]] ([[Schlaach von Varus un Hermann aam Teutoburjer Walld]] objebout wood.
Dat Hollz för dämm sing Fundammënnt wohr ävver ald öm et [[Johr 4|Johr&nbsp;4 noh Krėßtoß]] jeschlaare woode, esu könnt dä Torrem sellver e beßje ällder sėn un dörref bëij dä [[Schlaach (Kreesh)|Schlaar]]_ad jeshtannde han.
Do Rhing wohr domohls breeder wi hük, un aanjefange e janz Shtöck em Sööde fom Hüümaat beß bahl aan dä Hövvel wo hük dr [[kölner Dom|Dom]] drop shtëijt, hät mer domohls_enne [[römesche Rhingaave fon Kölle|Haave]] jehatt. Esu wo dä Torrem wall beez enne Wachtorrem för de Ennfaat en dr Haave, un dann orr_et [[Oßte|ößßlejje]] Ëngk fon dä <span style="font-variant:small-caps">{{lang|la|[[murus gallicus]]}}</span>, en Aat [[Shtadtmoor]] oddo [[Pallisaad]]e uß Hollds_un [[Ääd (Bodem)|Ääd]], di laans_em [[Duffesbach]] fom Rhing fott noh [[Wëßte]] jėng un doh extra opjeschott wohr. Se wood aan de Nocht_Sigk fun däm Torrem aanjebout, wat mer noch hük sinn kann. De Affdöck fon dä Stämm sen noch doh. De Muuruß jallikuß ëntschtundt wahschëijnlėsch en de Joohre [[Johr 9|nüng]] un [[Johr 10|zehn noh Krėßtoß]], also direk noh dä [[Schlaach fom Teutoborjer Walld]]

De [[römėsche Schtadtmoor (Kölle)|römėsche Schtadtmoor]] wood shpääder em [[Johr 50|Joohr fuffzėsh]] aan dä Torrem aanjeboud, em sëllve Johr wo Kölle zor [[CCAA]] wohd.

Dä Torrem shtëijd op ennem onjeväähr [[kwadraat]]ėsche [[Fundamënd]]_uß [[Ëjsche]]_[[Pohl|Pöhl]].
Di sen noh [[Dentrochrnonolgie|dënndrokronolorėsche Shtuudije]] em [[Johr 4|Johr&nbsp;4 noh Krėßtoß]] jeschlaare woode. Hä eß sellver uß dekke [[Kwader]]e uß [[Tuff_Shtëijn]] jemaat.
Fon däm maßive Denge sėn noch 6&nbsp;un_enne hallve [[Meeter]] en de Hüh övverish.
Sėng [[Jrondfläsh]] eß knabb_ellef&nbsp;[[Kwadraat_Meete]] jrooß.
Op dämm Fundamënt drop, dat wooh dohnmohls etwa 6&nbsp;[[Meeter]] onger em [[Shtroohße_Nivo]], eß enne [[Sokkel (Fundamënt)|Sokkel]] uß drëij Laare Tuffkwaadere.
Beß zoh nüng [[Laach (Rëij)|Laare]] [[Kwaader]] sin do noch drovver beß hük ähallde.
De [[Arshäjoloore]] han eruß jefonge, dat dä Torrem ald widdo kappott wohr, wi de [[römėsche Schtadtmoor (Kölle)|römėsche Schtadtmoor]] aanjebout woohd, ävver woröm dat, dat_weßße_me_nit.
Mer weßße och nit sescher, fö wat dä Torrem jenou jedaach wohr. Wat mer drövver aahnnėmp, sin Fermoodonge.

== Besööke un Beseshtijje ==
Da Ubiermonnumënnt ess_enne Däjl fon de su jenannte [[Arshäolorėsche Zoon (Kölle)|Arshäolorėsche Zoon]] fon [[Kölle]].
Mer kann dat beloore.
Der Schlößßel do för kritt mer em aale [[Praetorium (Kölle)|Praetorium]] onger em [[Rådhuuß fon Kölle]] aan de Kaß; et iß nit nommallerwiiß offe, un och Këijne doh, dä ëijne erinn_löht.
Förr_en [[Föörong]] ze krėjje, kam_mer sesch och tellefoonesch em Prätorijum aanmëllde.
Do hann_se e [[Modëll (Nohbou)]] fon däm Monnomännt för aanzeloore, wä allsu nit noh_m Ojjinaal hen jonn well&nbsp;…

== Bööscher ==
* [[Gerta Wolff]]: ''{{lang|de|Das römisch-germanische Köln: Führer zu Museum und Stadt}}''. ISBN 3-7616-0754-7. Sigge 147 beß 150.
* [[Sven Schütte]], [[Marianne Gechter]]: ''{{lang|de|Stephan Broelmann und die Folgen. Kölner Museums-Bulltin}}'' 1, [[1999 (Johr)|1999]], ISSN 0933-257-257X. Sigge 24 beß 26.
* [[Maureen Carroll]]: ''{{lang|de|Neue vorkoloniezeitliche Siedlungsspuren in Köln. Archäologische Informationen 18/2}}'', [[1995 (Johr)|1995]]. ISBN 3-86097-138-7 (looet och doh noh de Literatur)
* [[Marianne Gechter]] un [[Sven Schütte]]: ''{{lang|de|Ursprung und Voraussetzung des mittelalterlichen Rathauses und seiner Umgebung}}''; en: [[Walter Geis]], [[Ulrich Krings]] (Rußjäver): ''{{lang|de|Köln: Das gotische Rathaus und seine historische Umgebung. Stadtspuren-Denkmäler in Köln}}'', Band&nbsp;26, [[Kölle]], [[2000 (Johr)|2000]].
* [[Hansgerd Hellenkemper]]: ''{{lang|de|Köln}}''. ''{{lang|la|Colonia Claudia Ara Agrippinensium}}''. ''{{lang|de|Hafenturm}}''. En: [[Heinz-Günter Horn]] (Erußjäver): ''{{lang|de|Die Römer in Nordrhein-Westfalen}}''. En Lizën_Ußgohv fon de [[1987 (Joohr)|1987]]er Oplooch. Nikol, [[Hambursh]] [[2002 (Johr)|2002]]. ISBN 3-933203-59-7. Sigge 462 un donoh.
* [[Bernhard Irmler]]: CCAA. ''{{lang|de|Architektur und Stadtentwicklung}}''. ''{{lang|de|Kölner Jahrbuch Band 38}}''. [[Kölle]], [[2005 (Johr)|2005]].

== Wëpsigge ==
<!-- * http://www.ribekatedralskole.dk/classica/steder/koeln/bymur.htm (''op [[däänesch (Shprooch)|däänesch]]'') -->
* {{Colonipedia|Ubiermonument}}
<!-- ======= -->
[[Category:Shtadtmoor]]
[[Category:Ruin]]
[[Category:Kölle]]
[[Category:Imperium Romanum]]
[[Category:Ubier]]
<!-- ======= -->
[[de:Colonia_Claudia_Ara_Agrippinensium#„Ubiermonument“ oder „Hafenturm“]]
