{{Atikel_op|Stolberger Platt}}
'''Verdens Ongerjang/Dat jöngßde Jericht''', op [[Huchdütsch]] heechd dat '''Verdens Untergang/Das jüngste Gericht''' es önö Stommfilm, dä em Joohr 1916 ä [[Dänemarrək|Dänemark]] jedriihnt woode es. Hä beschriivd öt Vorhalde van d [[Mänsch]]e als önö [[Meteorit]] op d [[Ääd (Planeet)|Ääd]] välld.

== Övver dr Film ==
D Rejii vüührde ''August Blom''. Hö werkde no öt Boch va ''Otto Rung'' un saad dr [[Mann]] hänger d [[Kamera]] ''Louis Larsen'', watt hä zeeje sold. D Schauspeller wore ''Olaf Fønss'', ''Carl Lauritzen'', ''Ebba Thomsen'', ''Johanne Fritz-Petersen'', ''Thorleif Lund'', ''Alf Blütecher'' un ''Frederik Jacobsen''. Dobeij entstäng önö Schwazz-Wiss Film va 1525 Meter Längde, dä em Kino 82 Minütte durde. Öt Jeld vöör d 35 mm-film koom van d ''Nordisk Films Kompagni'' ä [[Kopenhagen]]. 

== Watt dr Film zeechd ==
Als önö Meteorit op d Ääd zorassd, weed öt d Mänsche flott klaar, da töt met öt Lääve bald vorbeij se weed. Onger öt Volk send ö paar Riche, di di Opreejung dozo notze, an d Börse önö Hoof Jeld z vordeene. Angere, di ärm Söck, vorsöcke sich met Jewalt dojäje z wääre, z wääre bes zm Äng van öt Lääve op dr Planet. Jezeechd weed, dat di Wält no dr Äschlach em Wasser vorsüffd.

En dr Film lädt sich siihr jott di onjewesse Situatiun van d Mänsche en d Zitt van dr [[Ischde Weltkresch]] erkenne. Angß un Onsecherheet spelle sich en dat Lääve weehr. Jeweehd weed och dorop jelaad, dat di Maschine (van dr Kresch) sich jenau wi dr Meteorit net ophalde losse.

== Ö paar Belder us dr Film ==
* [http://filmarchiv.at/rte/upload/heft_68/verdens_undergang_neu1.003.jpg Bäähne es dat watt d Ärme mä do könnö]
* [http://filmarchiv.at/rte/upload/heft_68/verdens_undergang_neu.013.jpg Angß vöör dr Komet kütt op]

== Jätt z lääse ==
* [http://filmarchiv.at/show_content.php?action=showsingle&pr_id=2131&pr_filter_monat=06&pr_filter_jahr=2010&pr_such_jahr=0&pr_such_begriff Övver dr Film]

[[Saachjrupp:Stummfilm]]
[[Saachjrupp:Dänemarrək]]
