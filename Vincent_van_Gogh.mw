{{Atikel_op|Stolberjer Platt}}
[[Datei:Vincent Willem van Gogh 111.jpg|thumb|Vincent van Gogh em Joohr 1888]]
'''Vincent Willem van Gogh ''' (* 30. Määz 1853 ä [[Zundert]], [[Holland]]; † 29. Juli 1890 ä [[Auvers-sur-Oise]], [[Frankreich]]) woch enne van d bökanndste Möler van öt 19. Jahrhondöt.

== Sing Belder ==
Van Gogh molde mi als 860 Belder, övver 1000 Zeechnunge send övverlävverd. Dö meetzde wäde zom [[Postimpressiunismus]] jäzalld un hand völl anger Möler ön Richtung vörjöjövve, su dat neu Stile entstänge.

== Von Goghs Lääve ==
=== Sing Kengheed ===
[[Datei:Vincent van Gogh 1866.jpg|thumb|Vincent als 13 jöhrisch Schüllkengk]]
Vincent van Gogh wood als zweides Kengk van önö [[Pastur]] jöboore. Ee Joohr vörher woch öt ischde [[Kengk]] van d [[Famelisch]] van Gogh jöstorve. Vönf Jöschwistere koomö noch no häm. Hä had di Zitt, di hä op öt Dörp vorbraad, ni vorjeiße, lett ävver döck doronger, als Kengk net ösu jott wi öt duud ischde Kengk jöwääh zö se.

Vincent jäng ä [[Tilburg]] zor [[Jrondschüll|Schüll]], broch di ävver aav. Jrönd send net övverlävverd.

=== Ischde Berofsjoohre ===
Em Sommer 1869 vong Vincent van Gogh a, en ö Konstjöschäff sing ischde [[Pfennig|Fennije]] zö vordeene. Singe [[Ohm]] jöhood önö Deel va dä Lade. En di Zitt liirde hä dö Konst kenne un ongerscheede, watt jo Belder un watt Schruuh es. Vincent reiste döck dörch d Wältjöschichte un koom dobeij och no [[London]], wo hä vorsood, ö Küddelche met d Doohter va singe Huußhäär a zö vange. Dat stoss häm ävver vöör dr Kopp un Vincent kutt dä Schlaach en öt Jöneck ni vorjeiße. Sing Äldere, di hä 1874 bösood, veel dat op un sö kutte dörchsetze, dat Vincent va [[London]] no [[Paris]] vorsatze wood.

Ä Paris mullde Vincent komm met d [[Mänsch]]e un hä vong a, döck en d [[Bibel]] z lääse. 1875 vorloor hä sing Ställ un vorsood drei Joohr lang, jätt neutz zö vänge. 1876 trock hä zöröck no Ängland, wo hä oohne völl Vreud werkde. 1878 vorsood hä ä [[Brüssel]] si Jlöck, packde dat ävver och net. Erjendwi schaffde Vincent öt, Helfspastur ä [[Borinage]] (d.h. em [[Pütt]]) z wäde. Hä hod Metleed met di schwoch werkende Mänsche, verschenkde sing Kleer, kekk net op sing eje Klamotte un läävde als ärme Söck tösche ärm Söckö. Sing Vorjösetze soche dat ävver net jäähr un hand häm örussjöworpe... Em [[Herbst]] 1880 emtscheed Vincent van Gogh sich, Moler z wäde.

=== Vincent dr Moler ===
==== Van Goghs ischde Joohre ====
[[Datei:Kartoffelkorb-F100 lrg-kl-hell.jpg|thumb|Körv met [[Ääpel|Ädäppel]], jömold 1885]]
Vincents ischde Joohre als Moler wore net jott. Jeld vordeende hä dörch sing Belder komm, kräätt ävver Hölp va singe Broohr Theo, dä sälvs ö Konstjöschäff ä Paris vörstäng. Vincent worp dat, watt hä hod, ävver döck met beede Häng öt Venster öruss, su dat hä döck kenne Jrosche en d Teisch hod.

En d ischde Zitt fluppde öt Mole koom. Hä molde mä anger Belder aav un vorsood va angere Möler su völl wi möjelich zö liire. Brüssel solld häm di Möjelichkeet dozo beene. Dobeij holp häm [[Anthon van Rappard]]. Als dä ävver us Brüssel votttrock, entscheed Vincent sisch och, Brüssel dr Röck zö kiire un trock zo sing Äldere no Holland. Do zeechnede hä völl us öt Burelääve. Als sing Kusin ''Kee Voss'' zö Bösöck koom, worp hä ö [[Ohr|Ööjelche]] op di jong [[Vrau]]. Di leed häm aavbletze, watt Vincent ävver net dova aavheld, sisch wiir öm hör zö bömöhe. Dat joov Ängß 1881 kott vöör [[Weihnachte]] Krach en d Buud van d [[Famelisch]] van Gogh un Vincent wood öruss jöworpe.

Vincent vong beij sing ajöhiirode Kusin ''Anton Mauve'' ä [[Den Haag]] ö Daach övver dr Kopp. Di zeechde häm, wi mo [[Aquarell]]e mold un met [[Ölvärv]] ömjeed. Als van Gogh ö Vorhältnes met d [[Nutt]] [[Kummer (van Gogh)|Sien]] hod, dorv hä net mi länger bei sing Kusin bliive. Alle scheene Vincent kwitt wäde zö welle. Em Herbst 1883 trennde hä sisch och van ''Sein'', un trock iisch no [[Drenthe]], dann no [[Nuenen]], wo övver 180 Belder entstänge.

1885 trock öt häm no [[Antwerpen|Antwerpe]].

==== Sing Zitt ä Antwerpe un Paris ====
Vincent läävde drei Mond ä Antwerpe. An d Konsthuchschüll helte sö häm vöör önö koomische Hellije. Hä woch ävver vruuh, erjendwi dörch zö komme. Jeldnut zwong häm, no Paris zöröck zö jo, wo hä beij singe Broohr ongerkoom.
[[Datei:Vincent van Gogh, Wheat Field, June 1888, Oil on canvas.jpg|thumb|Weeßeveld (1888)]]

Ä Paris liirde Vincent völl anger Moler kenne, sujar Vrönde vong hä do. Sing Aart zö mole ändernde sisch en di Zitt. Hä liirde dr [[Impressionismus]] kenne, dä met sing hell Värve dovöör sorchde, dat och di Belder va van Gogh net mi ösu düster werkde.

Van Gogh volt sisch ävver en ön Stadt net döheem. Öt woch z laut un zövöll [[Lück|Lüüh]] wore öm häm öröm. 1888 trock hä no [[Arles]] em Süde va Frankreich.

==== Arles ====
Van Gogh entscheed sisch, no Südfrankreich z trekke, wo hä hoffde dörch di völl Sonn di hell Värve z vänge, di hä vöör sing Belder sood. En di Zitt molde hä 187 Belder. Wi bo övverall väälde häm och ä Arles öt Jeld, un hä kutt kenn [[Modelle]] bözaahle. Dat zwong häm, Landschaftsbelder z mole, ävver och anger Moler woode va häm op d Lingwand vassjöhalde.

Singe Droom van ö Atelie em Süde, beij däm sisch anger Künstlere zösamme setze un zösamme mole, kutt van Gogh ä Arles ömsetze, ävver mä [[Paul Gauguin]] bösood häm do. Van Gogh un Gauguin wore ävver Querköpp un leete sisch nüüß saare. Öt joov döck Kniiß. Beij ö sunö Krach soll sisch van Gogh önö Deel va si lenke [[Uuhr]] aavjöschnedde ha. Gauguin reiste no zwei Mond wärm aav.

Dat Vincent at zo di Zitt krank woch övv krank wood, leite völl Lüüh us si Vorhalde met dat Uuhr aav. Öm net alleen bliive zö mösse, trock hä en öt [[Spital]] no [[Saint-Rémy-de-Provence]], ö vreuer [[Kluster]], ä däm sisch koom änä öm häm kömmernde.

==== Saint-Rémy ====
[[Datei:Hospital in Saint-Remy.jpg|miniatur|100px|Spital va Saint-Rémy (1890)]]
Ä Saint-Rémy molde van Gogh Belder van dr Klusterbouw, van d Jäjend öm öt Kluster un Belder us si Venster. Zweimol vorsood hä, sisch öt Lääve z nämme. [[Jeff|Jeftije]] [[Värv]] woohl hä eiße. 

Vincent volld sisch wi önö Jövangene un hod net dä Ädrock, dat häm dörch dat Lääve em Spital jöholpe wööd. Als Avangs 1890 sing Belder ä Paris usjöstalld woode un Aklang vonge, hä bökannd wood, entscheed hä sisch, Saint-Rémy zö vorlosse un no [[Auvers-sur-Oise]] zö träkke.

==== Auvers-sur-Oise ====
Ä Auvers, wo hä em Mai 1890 akoom, werkde van Gogh wi önö Jäck. Hä molde ä 70 Daach mi als 80 Belder un 60 Zeechnunge. Hölp dörch önö ''Doktor Gachet'', di häm vorsproche wood, kräät hä net. Dä notzde häm ävver us un leed häm vöör sisch mole. Am 6. Juli 1890 bösood hä noch ens singe Broohr. Dä hod ävver sälvs jönoch Ärjer un Vincent reiste kott dono wärm aav. Belder, di dono ä Auvers entstänge, zeechde ön düster Jäjend. Bökannd es dat Beld va Koorvelder em Räähn.

Am 27. Juli schoss van Gogh sisch ön Kowel en dö [[Bross]] un storv zwei Daach spiidr. Wisu hä sisch ömbraad, weeß kenne.

== Van Goghs Belder em Wandel va si Lääve ==
[[Datei:Van-willem-vincent-gogh-die-kartoffelesser-03850.jpg|thumb|[[D Ädäppelseißer]]]]
En di ischde Joohre, dat heechd tösche 1880 un 1885, molde Vincent van Gogh meeßd mä aav. Hä kopiirde Belder, di hä jott vong. Belder va [[Rembrand]] hodde öt häm ajödo un hä vorsood, däm sing Aart un Wiiß zö övvernämme. Hä notzde düstere Värve, meeßt [[Brung]], [[Jrau]] un [[Schwaz (Färv)|Schwazz]]. Öt wood net jönau jömold, Enkelheete spelte kenn Roll, watt zalld, woch dä Jösamtädrock. Dä mood vormeddelt wäde un stemme.

En sing Belder jäng öt Vincent van Gogh öm di normal Lüüh, Persune, di ärm woore, ärm wi hä. Völl zeechde [[Buur]]e un dörö Lääve, dat us Werke, Werke un noch ens Werke böstäng. En di Zitt molde hä 1885 dat Beld [[Die Kartoffelesser]], watt op [[RiS|Ripuaresch]] ''D Ädäppelseißer'' heechd. Sing Belder sollte önö Ädrock, ö Jövööhl vormeddele, meeßd woch domet d Ärmod jömend.

[[Datei:Van_Gogh_-_Kaiserkronen_in_einer_Kupfervase.jpeg|thumb|Kaiserkrune en ön Vaaß us [[Koffer (Metall)|Koffer]]]]
Ä Antwerpe un Paris ändernde sisch sing Aart z mole. Dr [[Impressionismus]], däm öt Volk zo di Zitt jäähr soch, notzde hell Värve un vormeed schärpe jözeechnöde Jrenze. Alles vorleef, watt ävver van Goghs Aart z zeechne, wersproch. Zm Deel övvernomm hä di hellere Värve ä sing Belder, di mi un mi us kotte Lenie un Punkte böstänge. 

Vörlaare vöör sing Belder vong hä jönoch en d jruuße Städt, wobeij hä och öt Ömland va Paris vassheld. Zosätzlich övvernomm hä Deele van önö us Japan stammende Stil ä sing Belder. Hezo jöhüüd, dat Denge op di Belder met dönn Lenie ömfassd wäde. Va di Zitt a vängd mo dat ä jeddes va sing Belder.

== Äfloss op angere Möler ==
Kott no singe Duud woch Vincent van Gogh at ösu bökannd, dat jruuße Usställunge van sing Belder ä Paris, [[Berlin]], [[Amsterdam]] un [[Köllö]] z see wore. Mi un mi Moler orienteerde sisch a häm un notzde sing Aart un Wiiß zö mole. Mo dänkd mä öns a Lüüh wi [[Henri Matisse]], d [[Expressiunist]]e us d Jruppe va d [[Brücke]] suwi dr [[Blauer Reiter|Blaue Reiter]]. Ävver sälvs önö [[Eduard Munch]] un [[Pablo Picasso]] jörondo onger singe Äfloss.

== Jätt z lääse ==
* [http://www.vggallery.com/ Övver Vincent van Gogh un sing Belder]

[[Saachjrupp:Van Gogh]]

{{Link FA|ca}}
{{Link FA|vi}}

[[af:Vincent van Gogh]]
[[an:Vincent van Gogh]]
[[ar:فينسنت فان غوخ]]
[[arz:فينسينت فان جوخ]]
[[az:Vinsent van Qoq]]
[[bat-smg:Vincents van Gogs]]
[[be:Вінцэнт ван Гог]]
[[be-x-old:Вінцэнт ван Гог]]
[[bg:Винсент ван Гог]]
[[bn:ভিনসেন্ট ভ্যান গখ]]
[[bpy:ভিনসেন্ট ভ্যান গগ]]
[[br:Vincent van Gogh]]
[[bs:Vincent van Gogh]]
[[ca:Vincent van Gogh]]
[[cs:Vincent van Gogh]]
[[cy:Vincent van Gogh]]
[[da:Vincent van Gogh]]
[[de:Vincent van Gogh]]
[[diq:Van Gogh]]
[[el:Βίνσεντ βαν Γκογκ]]
[[eml:Vincent van Gogh]]
[[en:Vincent van Gogh]]
[[eo:Vincent van Gogh]]
[[es:Vincent van Gogh]]
[[et:Vincent van Gogh]]
[[eu:Vincent van Gogh]]
[[ext:Vincent Van Gogh]]
[[fa:ونسان ون گوگ]]
[[fi:Vincent van Gogh]]
[[fiu-vro:Van Goghi Vincent]]
[[fr:Vincent van Gogh]]
[[fy:Vincent van Gogh]]
[[ga:Vincent van Gogh]]
[[gan:梵高]]
[[gd:Vincent van Gogh]]
[[gl:Vincent van Gogh]]
[[haw:Vincent van Gogh]]
[[he:וינסנט ואן גוך]]
[[hi:विन्सेंट वैन गो]]
[[hif:Vincent van Gogh]]
[[hr:Vincent van Gogh]]
[[hsb:Vincent van Gogh]]
[[hu:Vincent van Gogh]]
[[hy:Վինսենթ վան Գոգ]]
[[ia:Vincent van Gogh]]
[[id:Vincent van Gogh]]
[[io:Vincent van Gogh]]
[[is:Vincent van Gogh]]
[[it:Vincent van Gogh]]
[[ja:フィンセント・ファン・ゴッホ]]
[[jv:Vincent van Gogh]]
[[ka:ვინსენტ ვან გოგი]]
[[kn:ವಿನ್ಸೆಂಟ್ ವಾನ್ ಗೋ]]
[[ko:빈센트 반 고흐]]
[[ku:Vincent van Gogh]]
[[kw:Vincent van Gogh]]
[[la:Vincentius van Gogh]]
[[lad:Vincent van Gogh]]
[[lb:Vincent van Gogh]]
[[li:Vincent van Gogh]]
[[lmo:Vincent van Gogh]]
[[lt:Vincent van Gogh]]
[[lv:Vinsents van Gogs]]
[[mhr:Гог, Винсент ван]]
[[mi:Vincent van Gogh]]
[[mk:Винсент ван Гог]]
[[ml:വിൻസന്റ് വാൻ‌ഗോഗ്]]
[[mn:Винсент ван Гог]]
[[mr:फिंसेंत फान घो]]
[[ms:Vincent van Gogh]]
[[mwl:Vincent van Gogh]]
[[my:ဗင်းဆင့် ဗန်ဂိုး]]
[[nah:Vincent van Gogh]]
[[nds:Vincent van Gogh]]
[[nds-nl:Vincent van Gogh]]
[[new:विन्सेन्ट भ्यान ग:]]
[[nl:Vincent van Gogh]]
[[nn:Vincent van Gogh]]
[[no:Vincent van Gogh]]
[[oc:Vincent van Gogh]]
[[os:Винсент ван Гог]]
[[pag:Vincent van Gogh]]
[[pam:Vincent van Gogh]]
[[pl:Vincent van Gogh]]
[[pms:Vincent van Gogh]]
[[pnb:ونسنٹ فان گوگ]]
[[pt:Vincent van Gogh]]
[[qu:Vincent van Gogh]]
[[ro:Vincent van Gogh]]
[[ru:Гог, Винсент ван]]
[[sah:Винсент ван Гог]]
[[sc:Vincent van Gogh]]
[[scn:Vincent van Gogh]]
[[sco:Vincent van Gogh]]
[[se:Vincent van Gogh]]
[[sh:Vincent van Gogh]]
[[simple:Vincent van Gogh]]
[[sk:Vincent van Gogh]]
[[sl:Vincent van Gogh]]
[[sq:Vincent van Gogh]]
[[sr:Винсент ван Гог]]
[[sv:Vincent van Gogh]]
[[sw:Vincent van Gogh]]
[[ta:வின்சென்ட் வான் கோ]]
[[th:ฟินเซนต์ ฟาน ก็อกฮ์]]
[[tl:Vincent van Gogh]]
[[tr:Vincent van Gogh]]
[[ug:ۋېىنىست]]
[[uk:Вінсент ван Гог]]
[[uz:Vincent van Gogh]]
[[vi:Vincent van Gogh]]
[[vo:Vincent van Gogh]]
[[wa:Vincent van Gogh]]
[[war:Vincent van Gogh]]
[[yi:ווינצענט וואן גאך]]
[[yo:Vincent van Gogh]]
[[zh:梵高]]
[[zh-min-nan:Vincent van Gogh]]
[[zh-yue:梵谷]]
