Dä '''Vinxbach''' (''op [[deutsch (Shprooch)|deutsch]]: '''{{lang|de|Vinxtbach}}''''') ess_enne wäßßlijje Nävvenfloßß fum [[Rhing]]. Hä lidd_en [[Rhingland_Pallz]].

== Dä Folauf ==
Dä Vinxbach kütt fum [[Adert]], leuf an [[Obervinxt|Bovver-]], [[Mittelvinxt|Meddel-]], [[Untervinxt|Ungervinxt]] fobëĳ,
dorsch_[[Schalkenbach]] un [[Königsfeld|Künnishßfëld]], wigger_erraf dorsh [[Waldorf]] un [[Gönnersdorf]] un dann em Boren op
[[Lützing]] aan, jëĳdt_tann bëĳ_de [[Bursch Rheineck]] en dor_[[Rhing]]_erinn. Dadd_eß koot ungerhalləf fun [[Brohl]] un e jannz Shtöck bovverhalləf fun [[Bad Breisig|Breisish]].

== En de Römerzick ==
Wi de [[Römer]] noch am Rhing hächshe dääte, woo bem Vinxbach de Jränß zwesche Bovver-Järrmanije, [[Germania superior]], wat e Shtöck Nöchtlish fun_de [[Allpe]] aanfing, un Niidor_Järrmanije, [[Germania infrior]], wat_tann beß an et [[Meer]] jingk. Wëjl do et bovvere Järrmanije am Eng woo — op [[latein (Shprooch)|latein]]isch <span style="font-variant:small-caps">{{lang|la|[[finis]]}}</span>, en Engk, en Jrënß — wood dä Bach alld domohls_esu jenanndt, un do kütt och sing Name fun hük her.

== De Sproochjränß ==
Jäz markeerd_er de Jränßlinnije zwesche de [[ripuarische (Shprooch)|ripuarische]] oddo [[meddefränkėsch (Shprooch)|meddefränkėsch]]e Shprooche em Norrde,
un em Süüde de [[muuselfränkėsche (Shprooch)|muuselfränkėsche]] Shprooche. Di zvëĳ [[Shprooche_Jroppe]] sin fovanndt, se jehüüre beejds_en de [[meddeldeutsch (Shprooch)|meddeldeutsche Shproochejroppe]]. Fo de [[Shproochweßßeschaff|Weßßeschaff_fun_de Shprooche]] hät dä Vinxbach [[Pate shtonn|Pate jshtannde]], un de su_jenannte [[Vinxbach_Linnije]] där Name jejovve, di zwesche dä zwëĳ Shprooch_Jebeedte foleuf.

<!-- ======= -->
[[Category:Floßß]]
[[Category:Shproochweßßeschaff]]
<!-- ======= -->

[[de:Vinxtbach]]
[[fr:Vinxtbach]]
[[ru:Финкстбах]]
