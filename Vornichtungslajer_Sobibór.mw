{{Atikel_op|Stolberger Platt}}
[[Beld:Wikipedia-sobibor-3.jpg|miniatur|200px|right|Jedänktafel an öt Vornichtungslajer Sobibór]]
Dat '''Vornichtungslajer Sobibór''' [http://toolserver.org/~geohack/geohack.php?pagename=Vernichtungslager_Sobibór&language=de&params=51.446944444444_N_23.593888888889_E_region:PL-LU_type:landmark] woch ee van d [[Dütschland|Dütsche]] aajelaad [[Vornichtungslajer]] ä [[Pole]]. Öt litt beij dat polnisch Örtche [[Sobibór]] en d Nöhde va [[Włodawa]] un domet em Südoste va Pole. Im Lajer wode onjeväär 250.000 [[Jüddedom|Jüdde]] ömjebraad. Öt hod ön Jrüüde va 60 [[Hektar|ha]].

== Dr Opbouw van öt lajer ==
[[Beld:Plan obozu zaglady.jpg|miniatur|150px|left|Plan van öt Lajer]]
Em Määz 1942 wood domet aajevange, ö Lajer, dat sich a dat va [[Vornichtungslajer Belzec|Belzec]] ussrichte, op z bouwe. Dat Lajer bestäng us drei Deeler. Ö viirde woch jepland, wood ävver net jebouwd.

=== Lajer I ===
[[Beld:Wikipedia-sobibor-1.jpg|miniatur|150px|right|Bahnjleise am Lajer Sobibór]]
Em Lajer I woch Platsch vöör d [[SS]]. 30 dütsche SS-Männer un 90 – 120 [[Trawaniki]], dat heechd Männer us meeßd d [[Ukraine]] un öt [[Baltikum]], di em Lajer oppaaßde, wonnde do. Zosätzlich joov ö ten dä Lajeraavschnett Baracke met Werkstätt vöör onjeväär 50 Jevangene. Dr Bahnaaschloss, dä zo dat Lajerdeel bestäng, woch vöör d meetzde Aakommende dr Aavang van öt Äng.

=== Lajer II ===
Em zweide Lajerdeel woode di Klamotte van d ömjebraade Mänsche jekroomt un jelajert. Zosätzlich joov öt do Ställ un Ecke, wo [[Jemöss]] aajebouwd wood. Va Drusse kott mo net en dä Lajerdeel öräkikke. Dörch enne onjeväär 150 m lange Jang, dr ''Hemmelvahrtswäch'' jäng öt en dr dreide Lajerdeel.

=== Lajer III ===
[[Beld:Alejka z kamieniami poświęconymi pamieci ofiar.jpg|miniatur|150px|Hemmelvahrtswäch zo d Jaßkammer]]
Em Lajerdeel III wore d Jaßkammere wo di [[Nacktheed|nakße]] [[Mänsch]]e dörch Motoraavjase omjebraad wode. [[Jüddedom|Jüdde]], di dozo jezwonge wode, moote di Duude en Jraavens un Leucher hänger di us Stee jebouwde Kammere vorscharre. Damet di Lüüh net met angere em Lajer mulle kutte, hod Lajer III ön eeje Köche. 

Wä em Lajer III sich öm di Duude kömmere mood, dä hod net mi lang z lääve. Su stalld mo vass, dat di vorscharrde Lische net flott jenoch vorweeßde un em Sommer 1942 moote di ärm Söck di zövöör vorjraave Duude wärm ussjraave un vorbrenne. Kott dono woode sö sälvs ömbraad.

Önö Zung öm dat janze Lajer wood em Sommer 1943 dörch önö Minejöödel vorstärkd. Önö viirde Lajerdeel, ä däm Minitiun opjewerkd wäde solld, woch jepland, wood ävver net jebouwd.

== Watt em Lajer aavjäng ==
Mo nämmd a, dat tösche 200.000 un 250.000 [[Mänsch]]e em Lajer ömbraad wode send. D meetzde koome us [[Holland]] (ca. 30.000), [[Dütschland]], [[Frankreich]] un [[Russland]]. Ävver och Jüdde us d [[Slowakei]] un d [[Tschechei]] wore dobeij. Jenau Zaahle send net övverlävverd, da d Dütsche all di Ongerlare vorbrannd hand un mä Opzeechnunge us dr Zochvorkiihr no Sobibór dr Kresch övverstange hand.

Em April 1942 woode 250 Jüdde vöör önö ischde Vorsuch no Sobibór braad. D Jaßkammere sollte usprobiird wäde. Dat fluppde ösu jott, dat bald dorop 90.000 Persune hön Lääve dörch Jaß vorloore. Di Fabrik werkde ohne Schwiirichkeete. Dat Morde wood dörch Arbeede an d Jleise no Sobibór ongerbroche. En di Zitt bouwde mo d Jaßkammere us, damet mo noch mi Mänsche en noch köttere Zitt vorjase kutt. Dodörch schaffde mo öt 1200 Mänsche op eemol ömzöbränge.

Am 12. Februar 1943 kräät öt Lajer va [[Heinrich Himmler]] Besöck. Dä woohl sich akikke, wi Jüdde en di Jaßkammere ömjebraad wäde. Da mo zo di Zitt ävver kenne Zoch met neu [[Lüüh]] erwaade, wode 100 [[Vrau]]e us ö anger Lajer jehold un zr Demonstartiun vorjaßd.

Am 5. Juli 1943 entscheed Himmler, dat us dat Vornichtungslajer ö [[Konzentratiunslajer]] jemaad wäde solld. Di Plän woode ävver spiir vorworpe.

== Dr Opstand ==
Am 14. Oktober 1943 koom öt z önö Opstand. 365 Jevangene önger Vührung va [[Alexander Petscherski]] un [[Leo Feldhendler]] schaffde öt, dörch dr Zung un dörch di Minevelder öm öt Lajer en dr Bösch aav z houwe. 200 Jevangene schaffde öt sich z rette, 47 övverläävde dr [[Zweide Weltkresch|Kresch]]. 12 SS-Männer un 20 – 30 Trawniki woode ömjebraad. Wä em Lajer blävve woch, wood van d SS spiir ömjebraad.

No dr Opstand wood dat Lajer opjelößd. Wo vreuer ö Vornichtungslajer stäng woch no der Kresch mä önö Burehoff un önö neu jeplanzde Bösch z see.

== Prozesse jäje d SS un Trawnike va Sobibór ==
No dr Kresch joov öt jäje ö paar SS-Männer Jerichtsurdeele, di als [[Sobibór-Prozess]] bekannd wode. Als enne van leitzde SS-Prozesse wood am 30. November 2009 [[John Demjanjuk]] aajeklachd, dä als Trawniki em Lajer jewerkd ha söll.

== Jätt z lääse ==
* [http://einestages.spiegel.de/external/ShowAuthorAlbumBackground/a4108/l0/l0/F.html#featuredEntry Övver öt Lääve un Sterve ä Sobibór]

[[Saachjrupp:Konzentratiunslajer]]
[[Saachjrupp:Holocaus]]
[[Saachjrupp:Nationalsozialiste]]
[[Saachjrupp:Poole]]

[[ca:Sobibor]]
[[cs:Vyhlazovací tábor Sobibor]]
[[da:Sobibor]]
[[de:Vernichtungslager Sobibor]]
[[el:Στρατόπεδο εξόντωσης Σομπιμπόρ]]
[[en:Sobibor extermination camp]]
[[eo:Sobibor (koncentrejo)]]
[[es:Campo de exterminio de Sobibor]]
[[fa:اردوگاه مرگ سوبیبور]]
[[fi:Sobibórin tuhoamisleiri]]
[[fr:Camp d'extermination de Sobibor]]
[[fy:Sobibór]]
[[he:סוביבור]]
[[it:Campo di sterminio di Sobibór]]
[[ja:ソビボル強制収容所]]
[[nl:Sobibór (vernietigingskamp)]]
[[nn:Sobibor]]
[[no:Sobibór]]
[[pl:Sobibor]]
[[pt:Sobibor]]
[[ro:Lagărul de exterminare Sobibor]]
[[ru:Собибор]]
[[sl:Sobibor]]
[[sr:Логор смрти Собибор]]
[[sv:Sobibór]]
[[tr:Sobibor İmha Kampı]]
[[uk:Собібор]]
[[yi:סאביבאר]]
