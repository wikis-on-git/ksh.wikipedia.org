'''Wasserstoff''' ees eh Schemisch Element mit dä Oochtnungszahl 1. Ed steeijt em [[Periodesüßteem]] in der [[Alkalimetalle|iirzte Haupjrupp]]. Singe Keern besteijt us eeijnem [[Proton]] un keeijnem Neutron. Öm dä Keern eröm flüch eeijn [[Elektron]].

==Wofür witt dä Wasserstoff jebruch==
Dä Wasserstoff kütt sehr häufich en de [[Natur]] für. Ed ees sujar dat häufischste Element dat ed jitt. All [[Sunn|Sunne]] em [[Weltall]] bestonn zo nem jrusse Deel us Wasserstoff. De [[Weßeschaftler]] versöken en de Labors de Reaktion die ne [[Steern]] zom löchte brink nohzemache. Dat nennt me dann [[Kernverschmelzung]]. Dofür witt reine Wasserstoff jebruch.
En andere Nutzung vum Wasserstoff witt en de [[Autoindustrie]] ussprobeert. Einije [[Hersteller]] han [[Versöcksautos]] am fahre, die met enem [[Wasserstoffantrieb]] ussjerüß sinn. Dat klapp äver noch nitt esu rischtisch.

==Wo fink meh Wasserstoff en de Natur==
Wasserstoff en reiner Form kütt en de [[Natur]] nur en de [[Steern|Steerne]] für. Op unserer [[Ääd (Planneet)|Ääd]] ees et am häufischste em [[Wasser]] ze finge. Met dä sujenannte [[Elektrolyse]] kame dat Wasser en Wasserstoff un [[Sauerstoff]] opspalte.

==Andere Elemente==

{{Periodensystem}}
{{Weßßeschaaf & Teschnigk}} 

[[category:Schimie]]
[[category:Jaas]]
