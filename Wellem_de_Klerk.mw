{{Atikel_op|Stolberjer Platt}}
[[Image:FWdeKlerk.jpg|thumb|de Klerks Wellem]]
'''Frederik Willem de Klerk''' (*18. Määz  1936 ä [[Johannesburg|Johannisburch]], [[Südafrika]]), dä op Ripuarisch de Klerks Wellem hesche wööd, woch va 1989 bes 1994 Präsident van d Republik Südafrika. Hä woch dr leitzte Präsident van ö sisch bekännend [[Apartheed]]rejiim.

==Si Lääve==
Wellem woch dr Jong va Jan d Klerk, önö Senator en öt Parlament va Südafrika. Hä studiierde on wood spiir Räätsvordriiner. Willem hiirode 1969 öt Marike un hodd met hör 2 Sööhn un 1 Doohtr. Seijt si Studium jehood hä d „Nänional Pati“ (NP), ön Apartheed ongerstötzende Parteij, a.

===de Klerk en d Politik===
Ajevange 1969 klomm hä en d Politik hüüdr un hüüdr. 1978 wood Wellem en öt Parlament jeroffe un bkleede a paar Menestrposte. 1989 löößde hä [[Pieter Willem Botha|Botha]] als Vörsetzende van d NP aav. Em Herbst van öt sälve Joohr wood hä och noch Staatspräsident. 1989 leed hä sisch als leitzte Präsident onger ö Aparheedsrejiim wääle.

En d Zitt va sing Präsidentschaf zerveel d Apartheed. Ajevange hod dat met Jespräche tösche d wisse Rejiierung un dr [[ANC]], öt Vreijlosse va Jevangene, doronger [[Nelson Mandela]], d Möjelichkeed, Schwazze en d NP op z nemme un dann öt Äng van d Apartheed-Jesetze.

Dörch d Waahrerjebnisse va 1994 wood dat Apartheedrejiim aavjelöst un dr ANC packde dr Sprong en d Rejiirung. Mandela lößde de Klerk aav, hä bleed ävver dr zweide Mann. Isch 1997 trock hä sisch us d Politik janz zöröck.

1998 leed hä sisch va sing Vrau Marike no 29 Joohr scheede un hiirode kott dono noch enns. 2001 storv Marike dörch önö Onvall met ö Auto. 2004 troon hä us d NP, di dr Namm ä NPP ändernde, uss.

==Websiije==
* [http://nobelprize.org/nobel_prizes/peace/laureates/1993/klerk-bio.html Öt Lääve va de Klerks Welle]


[[en:Frederik Willem de Klerk]]
