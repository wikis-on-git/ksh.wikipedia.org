{{Atikkel_op|Kölsch|}}


'''Werderaner Wachtelberg''' es ene [[Wing]] un och dä Name för e [[Wingjůt]] en de Nöhde fun [[Werder]] aan de [[Havel]] en [[Brandeborsch]]. Dat litt bëij [[Potzdamm]] bëij [[Bällin]]. Do maache se ene aanäkannte [[Qualitätswing]] un sin domet et [[Norde|nöchtleschste]] Wingjoht wat dat kann op de [[Ääd|Wëlt]].

Wing aanboue dunn se en dä Jääjed ald zick [[14. Johunndot|Drüxehnhondertpiifendeckel]], woh de [[Zisterzijänser]] iehr [[Rebe]] metjebraat han, och wann dat en dä Zick noh dämm [[Künnig Friedrich II. vun Preuße|ahle Fritz]] winnijer jewoode es, um mer mieh op [[Oopß]] un [[Druuve]] ömjeshteeje es.

[[Datei:Lagekarte zum Großen Plessower See.png|miniatur]]
[[Datei:Wachtelberg von der Havel.JPG|miniatur]]
== Ene Neuaanfang ==
Em [[Johr 1985]] wohr op däm Wachtelbersch bei Werder ald övver 100 Johr keine Wing för zem Verkoufe mieh jetrocke woode. Doh hät de Jächtneresche Produktionsjenosseschaff ''{{lang|de|GPG Obstproduktion Werder}}'' en aahle Traddizjohn widder opläve lohße un 4.8 [[Hecktaa]] Wings neu aanjelaat. Dobei han se hee un doh noch aale verwėlderte Wingshtöck opjefonge.

Zick [[1991 (Johr)|1991]] jehööt de [[Winglare]] „Werderaner Wachtelberg“ zo de [[Europäesche Jemeinschaffte|EU]] ierem [[Wingboujebeet Saale-Unstrut]] un es fun dä EU zick dämm offizjääl för [[Qualitätswing]] ze maache zohjelohße. Enzwesche es se op 6.5 Hëcktaa jewaahße.

Dä [[märkesche Sand]]boddem es em Sommer joot för dä Wing, dä weet schön wärrem, dat han di [[Wingshtock|Shtöck]]er jähn. Em Winter weed et aan dä Havel un zwesche dä ier [[See]]je och nit esu ärsch kallt, dat künne de Wingshtöck och noch ußhallde. Weil en däm [[Boddem]] do nit esu vill [[Nahrung]] dren shtish, un dä och der [[Rähn]] nit joot faßhallde kann, es dä Wing noheer meld un wi mer säät, jet dönn, ävver dat weed och jähn jedrůngke.

== Websigge ==
* [http://www.wachtelberg.de/ Däm Wingoht sing Websigge] (''op [[dütsch (Shprooch)|dütsch]]'')

<!-- ======= -->
[[Saachjropp:Wing]]
[[Saachjropp:Werder (Brandeborsch)]]
[[Saachjropp:Jächtneresche Produktionsjenosseschaff]]
[[Saachjropp:Wingboujebeet Saale-Unstrut]]
<!-- ======== -->
[[de:Werderaner Wachtelberg]]
