'''Wilhelm Schäfer''' (* [[22. Dezämber]] [[1936]] en [[Kölle]]; † [[11. Juni]] [[2006]] doselbs) wor enne Kölsche Buur us [[Widdersdörp]] un hät fünnefundrissich Johr lang de Jeißböck vum [[1. FC Köln|FC]] grußjetrocke un op se opjepass.

Schäfers Willi hät met sing Frouw [[Hildegard Schäfer|Hildejard]] ene Buurehoff en Widdersdörf em Weste von Kölle ongehaale un hät do sick [[Hennes III.]] all die Jeißböck vum FC ongejebraat. Wie er gestorve ess, woor et ald [[Hennes VII.]], der op sing Hoff gelääf hat.

En all der Johr hät hä der Jeißbock zo alle Heimspille vum FC in Müngersdörp jefahre un em em Stadion aam Bändche erömjeführt. Nur [[2001]] hädder dat für sechs Wooche nit jedurf, weje dä [[Muul- un Klaueseusch]]e, die zo dä Zick en Deutschland omjingk.

Trotzdämm dat hä et nit esu wirklisch wullt, ess hä vill in de Ziedunge un och en de Flimmerkess jewesse, zom Beispill wor hä beim [[Stefan Raab|Raabse Stääf]] un beim [[Harald Schmidt|Schmitze Harry]], wu hä dä Bock de Lück jezeech hät. 

En de letzte Johr hät hä dä Bock mieh deswäje bei sich jehatt, weil hä dat Dier leev jehat hät, un nit so weil hä su ne jruße Fän vum FC wor. Hä hät jesaat dat de Spieler nit mieh noh de Bock jeluurt hann un dat dä Verein och e bessje jät kniepish wor beim bezahle vür et Foder vun däm Dier.

Gestorve ess hä wie hä nüngunsechzich Johr ald wor, weil sing Hätz et nimmer wollt.

== Sprüchelche ==
* Er läuft perfekt an der Leine, hat gute Zähne und kann mit dem Ball umgehen." <ref>[http://www.welt.de/data/2004/03/01/245061.html DIE WELT: „Warum der Geißbock nun Trainer werden muss“], [[01. {{Name_Moohnd|4}}]] [[2004]]</ref> – ''Schäfer övver de Kwalitäte vun singe Bock''
* "Also früher haben sich die Spieler mehr um den Bock gekümmert. Die sind auch mal stehen geblieben und haben ihn gestreichelt, heute machen die das nicht mehr."<ref>[http://www.berlinonline.de/berliner-zeitung/archiv/.bin/dump.fcgi/2001/0428/sport/0081 Berliner Zeitung: „‚Der Hennes ist immer in Topform‘ – Bauer Schäfer über Kölns Maskottchen“], [[28. {{Name_Moohnd|4}}]] [[2001]]</ref>
* "Sepp Maier" <ref>ebd.</ref> – ''Schäfer övver dem Jeißbock singe leevste Spieler, dä hät em nämlich immer jään jekrault.''
* "Willi war ein guter Typ, er war ein Stück FC, ein Stück Köln."<ref> [http://www.ksta.de/html/artikel/1149702594211.shtml Kölner Stadt-Anzeiger: „Die Zukunft von Hennes ist unklar“], [[12. {{Name_Moohnd|6}}]] [[2006]]</ref> – ''[[Lukas Podolski]] övver Schäfer''

=== Wo die Saache herkumme ===
<references/>

== Websigge ==
* [http://www.fc-koeln.de/index.php?id=3539 1. FC Köln: „Wilhelm Schäfer gestorben“] (''op [[deutsch (Shprooch)|deutsch]]'')

<!-- ======= -->
[[Category:Fürname]]
[[Category:Mann|Schafer,Wilhelm]]
[[Category:1. FC Kölle|Schafer,Wilhelm]]
[[Category:Kölle|Schafer,Wilhelm]]
[[Category:Landweet|Schafer,Wilhelm]]
<!-- ======= -->
[[de:Wilhelm Schäfer (Landwirt)]]
