{{Atikkel_op|Trooßdoorfer Platt|}}
En '''Wooch''' oder och '''Wagge''' ees eh Jerät öm de [[Masse]] vun irjendjet fess ze stelle. 
Et jitt zwei jrundsätzlich ungerschiedliche Aarte.

==Verjleichsmessung==
Für en Verjleichsmessung bruch me zem Beishpill en Balekewooch. Domit ka_me dann die ze messende [[Masse]] vun e_nem Körper mit e_ner bekannte Mass vun e_nem Verjleichsjeweech verjlische. Dozoo witt an e_enem wajerechte Stab, dä in de Midde jelachert ees an beide Sigge en Woochschal anjehange. Dä Avvstand vum Middelpunk muß op beede Sigge jlisch sin. En die ene Schaal witt dat ze wejende Objekt errinjeläch un in die andere Schall kommen de Verjleichsjewichte. Die jitt et vun 0,1 mg für [[Apotheke]] bis zo 10 kg für de Wooch om [[Wochemaat]]. Wenn dä Baleke dann in de wajerechte ees dann sin die zwei Masse jlich. Wichtich ees dat die zwei Woochschale em jlische [[Schwerkraff|Schwerkrafbereich]] lieje müsse.

Et jitt noch andere Möchlichkeeijte als en Balekewooch. Die beruhen äver all op däm Hebeljesetz.

* Zeijerwooch wie zem Beishpill en Breefwooch
* Schnellwooch dat ees die Wooch beim Aarz met dä verschiebbare Jeweechte
* Dezimalwooch ees esu ähnlich wie en Schnellwooch me kann nur jrüssere Jeweechte domit bestimme 


==Jeweechsmessung==
We_me et [[Jeweech]] vun e_enem Körper messe will un keeijn Verjleichsmessung maache kann. Muß me unbedink wisse in watt für_nem [[Schwerkraff|Scherkrafffeld]] me sich befink. Me miss nämlich die Kraff mit der die [[Masse]] op dä Bodem drück. Op dä [[Ääd (Planneet)|Ääd]] ees dat fass üverall jlisch. Dann ka_me zem Beishpill en Fedderwooch nemme un dä Körper do dran hänge. Jenachdem wie wick die Fedder dann ussenander jetrooke witt, öm so schwerer ees dä. Nachdeel vun dä Wooch ees, dat se jeeich werde muß. Dat heeß met e_enm Verjleichsjeweech muß die Skala eenjemesse werde. Öm et Jeweech ze messe jitt et noch andere Möchlichkeite, die äver all op dä verformung vun ener [[Fedder]], [[Membran]] oder nem [[Kraftsensor]] basiere. Dat sin:

* En Haushaltswooch kann bis zo 10 [[kg]] messe.
* En Babywooch miss och bis unjefähr 10 [[kg]].
* Op ener Personewooch kann eh [[Jeweech]] vun bis zo 150 [[kg]] anjezeeich werde. 
* Dat [[Barometer]] ees och en Wooch un miss die [[Luff]] die op die injebaute [[Membran]] drück. Dat ees dann dä sujenannte [[Luffdruck]].

Et [[Jeweech]] witt in dä Rejel och in [[Kilojramm]] anjejowe, watt äver eijentlich verkiiert ees. Et mött eijentlich in [[Newton]] anjejowe werde. Dat bedöck: Ene Minsch dä op de [[Ääd (Planneet)|Ääd]]  80 [[kg]] Masse hätt weech he 800 [[Newton|N]]. Om [[Moond]] hätt he zwar emmer noch 80 [[kg]], hä weech do äver nur knapp 130 [[Newton|N]] watt op de [[Ääd (Planneet)|Ääd]] 13 [[kg]] entspreche dät.

{{Weßßeschaaf & Teschnigk}} 

<!-- ======= -->
[[Category:Moohß]][[Category:Teshnigk]]
[[Category:Jeräte un andere technische Kroom|Wooch]]
<!-- ======= -->
<!-- ======= -->

[[ca:Balança (instrument)]]
[[cs:Váhy]]
[[da:Vægt (måleinstrument)]]
[[de:Waage]]
[[el:Ζυγός]]
[[en:Weighing scale]]
[[eo:Pesilo (mezurilo)]]
[[es:Balanza]]
[[fi:Vaaka]]
[[fr:Balance (instrument)]]
[[he:מאזניים]]
[[id:Timbangan]]
[[ja:体重計]]
[[ka:სასწორი]]
[[ml:തുലാസ്]]
[[nl:Weegschaal (voorwerp)]]
[[no:Vekt]]
[[pl:Waga]]
[[pt:Balança (instrumento)]]
[[ru:Весы]]
[[simple:Scale]]
[[sv:Våg (instrument)]]
[[te:తక్కెడ]]
[[uk:Ваги]]
[[zh:計重秤]]
