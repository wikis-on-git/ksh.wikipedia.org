En '''Woot''' es wuh sesch de Sprooche druss opbouwe. En Woot beschtejt us Sillbe. Et künnt nur ejn sinn: Bej däm Woot ""et"" un däm Woot ""Woot"" zom Bejschpill. Et künne och mih sinn: En däm Woot ""[[Kanalljemöschtijall]]"" ätva. Un en Et künne och jannz fill sinn: wi en dä Wööter ""[[Kanarijefüjescheszüngelscheszüppsche]]"" un ""[[Bovverrhingdammfschiffaatskappitähnsfisternöllscheshöötsche]]"". An dänne kammer och lihjere, dat mer Wööt zesamme säzze kann, öm neu Wööter ze krijje. Dä [[Bovverrhing]], de [[Damfschiffaat]] un dat [[Kappitähnsfisternöll]] jidd et jeede och för sijj allejn. Met un oohne [[Höötsche]]. 

Et jit ettlijje Aate fun Wööt:

1. '''[[Houpwoot]].'''
Di Houpwööt han e jeschlääsch. Et hejß ""Dä [[Rhing]]"", ""Di [[Kirresch]]"", un ""Dat [[Fisternöll]]"". Do kammer dat jeschlääsch drann äkkänne. Dä Rhing es männlesch, dat Fisternöll en Saach, ävver blooß en de Jrammatig. Em rischtije Lääve kann dat Fisternöll enne Kääl sin, un e Määdsche, un jenauesu jood en Saach, odder en Zick unn enne Plaz.

2. '''[[Donnwoot]],''' och '''[[Zickwoot]]''' jenannd.
Di Wööter saare wat paßeet, un wann et paßßeet, fun däm mommänd uß jesinn, wo mer dat Woot en enne [[Saz]] beusch.

3. '''Sönß.''' 
Die sönßtijje Wööt sin zem Bejschpill de Füüerwööt. ""Misch"", ""Ding"", ""Dä"", ""Däm sing"", un esu.

Wämmer ettlijje Wööter zosamme dejt, do küt entvede Keu ruß, odde me kridd enne Saz. Wämmert rischtisch määt, sull heijße, wämmer de Sprooch schwaade kann, weed et ne Saz.

Wööter sin ungerscheedlesch zwesche de Schprooche. Se jehüüere dormiehtß en ejn Schprooch. Nemm etva dä ""[[Kühl]]"" da'se Woot wat mier bruche, ävver de Buure en [[Holland]] saare op [[holländesch]] ""[[:nl:Boerenkool_(groente)|Boerenkool]]"" för de sellve saach, un op [[englisch]] heijset ""[[:en:Kale|Kale]]"". Di zwej Wööt kumme jäz en unse Schprooch nit füür, och wän enne ""Kejl"" (klingk wi ""[[:en:Kale|Kale]]"") natüülisch widde bej unß jitt.

[[Category:Shproochweßßeschaff]]
