'''Yerkish''' es en [[künßlijje Sprooch]] met 256 apstrakte [[Sümbol]]e för [[Saache]]e un [[Täteschkeit]]e, alsu och en [[Zeijchesprooch]].
Ußjedaach han se ene [[Professor]] för [[Psüscholloji]], dä [[Ernst vun Glasersfeld]] un dä [[Pedro Pisani]] em [[Johr 1970]]. Di zwei ärbeijde em [[Ammiland]] en [[Atlanta]], aam ''{{lang|en|[[Yerkes National Primate Research Center]]}}'', em „Nazjonale Primatefochschongzentrom Yerkes“. Do kütt och dä Name för di Shprooch fun.

Met dä Shprooch un iere Sümbohle versöke de Fochscher met [[Primat]]e en Aat Verständejong hen ze krijje. Doför han se en Yerkish-Tastatur aan der [[Kompjuto]] jemaat un don met däm faßhallde, wat de Dier esu för Zeijsche maache. Et [[Sue Savage-Rumbaugh]] un [[Duane Rumbaugh]], zwei [[Primatolojie|Primatolore]], ungersöke, wi de [[Aap]]e Lana, Washoe un Sarah sesch met dä Tastatur met de Minsche verständije donn. 

Aanjefange hatte die zwei Erfenger fun dä Shprooch, eets öm nur met däm [[Schimpanse]] met däm Name Lana ze [[experimänt]]eere.

Dat [[Bonobo]]-Ääpsche Kanzi hät Yerkish jeliehrt quasi met singe Äsatz-Mam Matata zosamme. För de eetste jwei Johr fun singem Lääve hät hä nämmlesch metkrääje wi dat Matata Yerkish am übe wohr. Dröm hät dä Klein jetz der beste Verstand för di Shprooch, fun all dä Aape.

== Websigge ==
* [http://www-public.tu-bs.de:8080/~y0021456/HausarbeitenReferate/Spracherwerb%20bei%20Menschenaffen.htm ''{{lang|de|Spracherwerb bei Menschenaffen}}''] (''op [[Dütsch (Shprooch)|Dütsch]]'')

<!-- ======= -->
[[Kategorie:Kunnzshprooch]]
[[Kategorie:Zeischesphrooch]]
[[Kategorie:Shprooch]]
[[Kategorie:Schreff]]
<!-- ======== -->
[[en:Yerkish]]
[[fa:یرکیش]]
[[hr:Yerkish]]
[[de:Yerkish]]
