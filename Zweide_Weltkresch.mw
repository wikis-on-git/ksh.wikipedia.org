{{Atikel_op|Stolberjer Platt}}
[[Datei: Wilhelm Keitel Kapitulation.jpg|thumb|Jeneralveldmarschall Keitel ongerschriivd d Kapitulatiunsurkund]]
Dr '''Zweide Weltkresch''' woch dr zweide jruuße [[Kresch]] em [[20. Jahrhondöt]], em däm all di damalije [[Jruußmacht|Jruußmächde]] vorwäggeld woore. Bes zm Joohr [[2008 (Johr)|2008]] joov öt kenne Kresch, ä däm ösu völl Lüüh öm öt Lääve komme send. Bes 2008 wood alleen mä en dä Kresch met [[Atomwaff]]e jekämpfd. Usserdäm, watt ävver och at em [[Ischder Weltkresch|Ischde Weltkresch]] passeerd woch, woode biolojische un chemische Waffe bönotzt.

D jenau Zaahl van d Duude us dr Zweide Weltkresch es net bkannd ävver öt weed dova ussjejange, dat tösche 55 un 60 Milliun Mensche hön Lääve voloore hand. Wä sisch jenau akkikt, wi dä Kresch aavleev, dä ställt vass, dat [[Kreschvorbräsche]] vöör völl Duude vorantwortlich woore. Völl [[Zivilist]]e twoore betroffe. Zosätzlich veel en di Zitt van dr Zweide Weltkresch dr [[Holocaust]], watt met [[Konzentratiunslajer]] wi öt [[Auschwitz-Birkenau|Konzentratiunslajer Auschwitz]] vorbonge es. Dörch dr Holocaust storve onjeväär 6 Milliun Mensche.

Dä Zweide Weltkresch vong z ongescheedliche Zitte a. Em [[Joohr 1937]] jäng di Schösserei tösche [[Japan]] un [[China]] looß. Dat woch onjeväär 2 Joohr bevöör dr Kresch ä [[Europa]] ussbroch. Am [[1. September]] [[1939 (Johr)|1939]] övverveel [[Dütschland]] dr Nobberstaat [[Pole]], dr Aavang van dr Zweide Weltkresch ä Europa.

== Watt zm Zweide Weltkresch ä Europa vüürde ==
Uss dr Ischde Weltkresch woore Staate ä Europa entstange, di angisch woore als vöör dr Kresch. Dütschland, vöör dr Kresch en van di stärke Länder, kräät s drövver un mood zaahle un aavjävve. Mo kann sisch vörstelle, dat d Dütsche dat ösu flott wi möjelisch ändere woohle. En di Zitt koome d Nationalsozialiste met [[Adolf Hitler]] op d Büühn. Hitler kutt mulle un vorzalld, watt d Lüüh hüüre woohle. Ävver d [[NSDAP]] woohl völl mi als ö paar Jrenze zörät rökke. S woohle ön neu Struktur ä Europa opbouwe. 

En di Zitt veehl zosätzlich d [[Weltweetschaftskriiß]]. D bes dohen stärke Staate vorloore a Jeweet. D Staate [[Amilandt|USA]], [[Frankreisch]] un [[Jrußbrittannije|Ängland]] schoffe ö Süstem, dat oohne Dütschland usskoom. Em Versailer Vordraach wood Dütschland vörjeschrävve, wat öt z do hod. Öt joov kenn Diskussiun tösch Partnere. Öt joov mä önö Zäddel met Opjaave, di Dütschland aav z werke hod. D Onmodd ä Dütschland woch jruuß ävver öt joov kenne Wäch us d Schlamassel. Dütschland wood alleen d Schold an dr Kresch jejovve.

En di Zitt schleefe ävver och di Lüüh ä Europa net, di di Situatiun vöör sisch notze woohle. Su koom ä [[Italie]] [[Mussolini]] a d Macht un d NSDAP notzde d Probleme va Dütschland och, öm stärkr un stärkr z wääde. 

Watt d dütsche Vörstellung woch, kutt met knappe Wööd beschrävve wääde als „[[Danzisch]] un [[Ovver-Schlesie]] mösse zöröck“.

=== D Situatiun van d NSDAP vöör dr Zweide Weltkresch ===
D Ziile van d NSDAP losse sisch en ö paar Sätz opschriive:

* D [[Jüdd]]e send an d [[Ischde Weltkresch]] schold.
* D internationale Finanzjüdde vororsache d schlääte weetschaftlische Situatiun va Dütschlands.
* Hitler ömschreev met dat Wood Sozialdarwinesmus dat Räät van dr Stärke, dr Schwache onger z bottere, ö Räät, dat hä spiir döck notzde.
* Hitlers Politik ziilde dohen, dr Oste onger sing Jewalt z brenge. Hä woohl dr Jermanetreck, dä no Süde un Weste jäng, no Oste länke. Hitlers Ziil woch dobeij [[Russland]], dat hä Dütschland ongerwerpe woohl. Ö Böndness met Italie woch dr ischde Schrett. Sälvs an önö Bond met Ängland daat Hitler ön Zitt lang.

Watt vöör d NSDAP ön jruuße Roll spelld, woch, dat s d Kontroll övver d [[Armee]] krääte. Dat woch ee van d ischde Ziile.

Su stalld Hitler an d dütsche Armee dä Opdrach, ä 4 Joohr äsätzbar z see un d dütsche Weetschaf solld och no 4 Joohr en d Laach se, önö Kresch us z halde. Am [[5. November]] [[1937 (Johr)|1937]] saad hä:

''Öt Ziil van d dütsche Politik es d Sescherung un dr Erhald van d dütsche Volksmass un s z Vormeehre. D dütsche Not hängd ävver van d Väälende Plaatsch aav. … D dütsche Zokonft weed doher mä dörch d väälende Plaatsch ussjelöößd. … D enzije Lösung litt dorän, neue Läävensraum z jewänne. … Dat lätt sisch ävver mä dörch Jewalt lüüse … dann bliid mä noch di Antwood op d Vroch „wann“ un „wi“. Solld dr Vüührer noch am Lääve se, dann su es öt singe Beschloss, spiidestens bes [[1943 (Johr)|1943]]/[[1945 (Johr)|1945]] d dütsche Raumvrooch z lüüse. Öm d militärpolitische Vrooch z vorbessere, moss op jädde Val löt ischde Ziil d Vorwäggelong en önö Kresch se, d Tschechei un Österreich mööte neerjeworpe wääde, öm sisch d Siije no Weste vreij z halde.''

Met di Wööd hod Hitler at dütlisch op d Vorbräche henjewesse, di hä vöör hod.

No öt [[Münchener Aavkomme]] vam September [[1938 (Johr)|1938]] hod Hitler dr Ängländer [[Chamberlain]] jesaad, dat hä känn Anspröch op Jebiite ä Europa mi höd. Dat woch ävver jeloore, denn at em September [[1939 (Johr)|1939]] jrevv hä Pole a.

Ävver net mä ä Dütschland ändernde sisch di Lach un d [[Faschist]]e trokke a Läähr. [[Mussolini]] schaffde öt [[1922 (Johr)|1922]], si Rejiim ä Italie op z bouwe. Ä [[Spanie]] joov öt tösche [[1933 (Johr)|1933]] un [[1939 (Johr)|1939]] önö [[Bürjerkresch]], us däm [[Francisco Franco|Franko]] als Jöwänner hervörjäng. 

Ä Dütschland woch ät am 30. Januar [[1930 (Johr)|1930]] ösu witt. Hitler övvernomm d Macht, wood [[Reichskanzler]] un bouwde ö Schräckensrejime op. Oohne völl z vroore, schnappde öt Dütsche Reich sisch [[1935 (Johr)|1935]] öt [[Saarland]], [[1936 (Johr)|1936]] öt [[Rhingland]]. Kott dono, am [[12. Määz]] [[1938 (Johr)|1938]] braad hä [[Österreich]] zo Dütschland un och öt [[Sudeteland]] woch net vöör häm sescher, wi sisch am [[2. Oktober|1.]] un [[2. Oktober]] 1938 zeechde. Dat dat oohne jruuße Probleme jäng, loch an di Politik, die d Ängländer un Franzuse zo di Zitt bedreeve. Dobeij bleed öt och, als Dütschland sisch em Vröchjoohr [[1939 (Johr)|1939]] dä Räst van d [[Tschechei]] onger dr Naahl riss. Sujar [[Litaue]] joov no als Dütschland sisch öt [[Memelland]] nomm. Alles vorleef oohne Schwierichkeete vöör Dütschland. Di angere helte d Uuhre stiif.

Dütschland jäng ävver noch önö Schrett wiir. D [[Slowakei]] wood önö eeje Staat, ongerstötzd va Dütschland un kenne traude sisch ä Europa d Mull op z maache.

[[1939 (Johr)|1939]] ongernomm Hitler dr leitzde Schrett bevöör dr Zweide Weltkresch los jo kutt. Hä schloss met [[Stalin]] önö Vordrach, dr Nichtangriffspakt, dä zosaat, dat sisch beede Staate net ajriife wööde. Zosätzlich stäng em Kleenjedrockte ävver noch, wi Europa onger di beede Staate opjedeelt wäde solld. Dä Deel van dr Vordrach krääte angere ävver net z lääse. Dä bleed jöheim. Watt dohänger stäng, dat woch, dat Pole tösche beede Staate opjedeelt wäde solld un [[Finnland]], d Staate em [[Baltikum]] un [[Rumänie]] a Russland valle solld. Ävver Hitlers Jedanke woore noch janz angisch. Hä woohl d Weltherrschaf ha.

Op di anger Siij van d Welt, ä Japan, soch öt och net jott us. [[1936 (Johr)|1936]] ongerzeechnede Dütschland un Japan önö Vordrach, dä beede Staate jäje dr [[Kommunismus|Kommunesmus]] aavsescher solld.

== Dr Kresch jäje Pole ==
[[Datei: Bundesarchiv Bild 146-1979-056-18A, Polen, Schlagbaum, deutsche Soldaten.jpg|thumb|Dütsche Soldate mache d Jrenzaavsperrung no Pole kapott]]
Am [[1. September]] öm 4:45 Uhr jäng dr Zweide Weltkresch em [[Joohr 1939]] los. Dütsche Soldate jreffe Pole a, wobeij dat Land dörch d Anjreff övverraschd wood. Önö Kresch woch ni erkläärd woode. Em Jäjedeel. Hitler däng ösu, als ov Pole dä Kresch ha woohl, dö Dütsche wärm un wärm jeärschd höd, sälvs Agreffe simeliird höd. Dobeij hod d Armee va Pole, di zwar völl Soldate hod, ävver mä ald Waffe besoss, kenn Schangß jäje d dütsche Armee. Ängland un Frankreisch erklärde Dütschland am [[3. September]] 1939 dr Kresch, womet di anger zwei Jruuße ä Europa, Russland held sisch jo wäje singe Vordrach met Hitler noch us dr Kresch öruss, en dr Zweide Weltkresch vorwäggelt woode.

Am [[17. September]] 1939 woch öt met Pole vorbeij. D Rejiirung woch aavjehouwe, d Armee jeschlaare. Watt em Weste Dütschland jemaad hod, dat däng em Oste Russland. Frankreisch un Ängland hand em Jäjezoch ävver wäje dä Ävall Russlands ä Pole öt russische Reisch ni dr Kresch erklärd. 

Am 28. September joov d Hauptstadt Warschau op. En di Naat dovöör hod d dütsche Luftwaffe d Stadt met Bombe övverschott un völl dova kapott jemaad.

Am 8. Oktober 1939 deelden sisch Dütschland un Russland Pole op, d Viirde Deelung va Pole, wi spiir jesaad wood.

Vöör öt do läävende Volk vong en schlemm Zitt a. Dütschland brudde dörch dä Kresch [[Zwangsarbeed]]er, di zo Dusende us Pole no Dütschland jehold wood. Usserdäm läävde ä Pole völl Jüdde un dä Hass va Hitler jäje Jüdde troff komm ö Land mi wi Pole. Dr Holocaust woch komm schlämmer z erlääve als ä Pole. 

Ävver och em Oste va Pole jäng öt öt Volk schläät. D Russe botternde all di Lüüh onger, di jäje dat Rejiim wore un völl Lüüh storve dobeij.

== D Westfront 1939 ==
Als Frankreisch Dütschland dr Kresch erkläärde, da drong sing Soldate en öt Saarland vöör, dat van d Dütsche jo [[1935 (Johr)|1935]] zöröck jeholld woode woch. Di Dütsche kämpfde net, s trocke sisch mä bes an dr [[Westwall]] zöröck. Öt veel bo kenne Schoss. Hitler plande net, van di Ställ us jäje Frankreisch z kämpfe. Hä woohl dörch [[Holland]] un [[Beljie]] no Frankreisch vörstüsse. Us dä Jrond woch öt em Saarland reuisch. Öt wood van önö [[Setzkresch]] jesproche. Ä Pole leef öt ävver net ösu jlatt wi Hitler dat jehoffd hod. Us dä Jrond vorschob hä da Anjriff op Frankreisch wärm un wärm. 29 mol wood „spiir“ jesaad.

== Ongerneehme Weserübung, dr Vall va Dänemark un Norweje em Joohr 1940 ==
[[Datei: Second world war europe 1940 map de.png|thumb|D Invasiun ä Dänemark un Norweje]]
Onger dr Naam „Ongerneehme Weserübung“ vorstehd mo d dütsche [[Invasiun]] ä [[Norrveeje|Norwege]] un [[Dänemark]] am 9. Aprel 1940. 

Watt enteresserde d Dütsche an beede Länder? Öt joov a [[Skandinavie]] önö Hoov [[Iiserärz]], dat Dütschland vöör dr Kresch brudde, dänn Panzere woode us [[Iiser]] jebouwd un Dütschland hodd komm eeje Quelle dovör. Usserdäm besooße beede Länder jruuße Hääfe, di d dütsche [[Marine]] bruche woohl. Domet hoffde Dütschland d z erwaadende Blockade Änglands va dütsche Hääfe z ömjo. Je mi Hääfe Dütschland onger sing Fitische hodd, je mi Möjelichkeete besoss dat Land Zojang zm [[Meer]] z ongerhalde.

Suwohl Dänemark als och Norweje helde sich us dr Kresch ä Europa öruss, Dänemark hod sujar önö Vordrach met Dütschland ongerschrevve, dat sisch beede Staate net ajriife wööde. Dänemark un Norweje wore neutral. Dat held Hitler ävver net dova af, am [[9. Aprel]] 1940 ä z valle. 

Dänemark woch zwar dörch singe Jeheimdeenst övver dütsche Plän informeerd woode, dat dütsche Soldate jätt jäje öt Land vöörhodde ävver Dänemark röörde sisch komm als am 9. Aprel dr Brassel losjäng. Jeschooße wood komm un am [[10 Aprel]] joov Dänemark at op.

Ä Norweje soch d Laach ajisch us. Dat Land kämpfde un öt joov völl Vorluste op beede Siije. Su storve alleen beij d Schlach öm d Stadt Narvik op dütsche Siij 200 Mann, op norwejische 400. 10 dütsche [[Scheff]]e un 2 norwejische un 2 änglische woode vorsänkd. Ävver och öm völl anger Städte wood jekämpfd. 

D Invasiun ä Dänemark un Norweje woch vöör d Marine önö Schlaach en öt Jesesch. Huch Vorluste beij Mensche un Scheffe zeechde, dat Dütschland kenn [[Seevahrernatiun]] woch. Trotzdem holp d Invaiun Dütschland, övverhaupt dr Zweide Weltkresch dörch z stoo. Oohne dat Iiserärz va Norweje hödd mo no kotte Zitt ke iiser vöör Panzere un Waffe jehad.

== Russland övvervälld Finnland em Joohr 1939/1940 ==
[[Datei: Winterwaroverview.JPG|thumb|Dr Ävall ä Finnland]]
Beij dä Kresch, dä och Wenkterkresch jenannd weed, hat Russland singe Nobber [[Finnland]] övvervalle. Hä vong am [[30. November]] [[1939 (Johr)|1939]] a un duurde bes zm [[13. April]] [[1940 (Johr)|1940]]. 

D Russe hodde jeplant, janz Finnland z erobere, watt ävver net fluppde. Öt woch d Finne sujar ön Zitt lang jelonge, d Russe op z halde. Isch em Februar [[1940 (Johr)|1940]] woch öt d Russe jelonge, wichtije Positiune van Finnland z bösätze. Am [[13. Februar]] 1940 ongerzeechnede beede Länder dr Vordrach va [[Moskau]], dä rejelde, wi beede zo önanger stönd. Finnland joov önö jruuße Deel va si Land op, bleed ävver önö onavhängije Staat. 

Beij dä Övvervall storve öm di 70.000 Finne övv woode vorletzt. D Zaahl van öm öt Lääve komme Russe woch völl hüüdr, wood ävver ni bkannd jejovve.

Beij dä Kresch zeechde sisch, dat d russische Armee schleet orjaniseerd woch. Dat vüürde dozo, dat ön jruuße Ömorjanisatiun stattvong. D Dütsche krääte dat ävver komm met un ongerschätzde opjrond van d Schwirichkeete di Russland ä Finnland jehad hod, d Stärke van d russische Armee. Dä Väähler hand völl dütsche Soldatem et hön Lääve bezaahle mösse.

== Dr Westveldzoch ==
Onger dr Naam ''Westveldzoch'' vorsteehd mo dr Anjreff Dütschlands op d Länder Holland, Beljie, [[Luxembursh (Jruußhächzochdom)|Luxemburch]] un Frankreisch em Mai un Juni 1940.

At 1936, dat heecht kott nodäm Dütschland en öt Saarland ämarscheerd woch, erkärde sisch Belji vöör neutral un woohl us all d Ärjer öruss jehalde wääde. Jlichziitisch joov öt ävver met d westlische Staate önö [[Jeheimvordrach]], dä hölp zosaad.

D Franzuse joov d Richtung vöör un plande känne Anjriff vöör 1941. S woore sescher, dat d Maginotlenisch önö dütsche Anjreff ophalde wööd un Richtung Beljie stänge jenoch Soldate, öm och do vöör Secherheed z sorje.

Ä Dütschland hod Hitler entscheede, direkt no dr Anjreff op Pole ä Frankreisch ä z marscheere. D dütsche Armee kräät d Müll komm zo. All vörliijende Zaahle sproche dojäje, sunne Kresch jewänne z könne. Hitler bestäng ävver dorop un beij d Jeneräle vong ön weld Planerei a. Dobeij joov öt ävver mi un mi Probleme, su dat Hitler 29mol vorschiibe mood. Watt kloor woch, dat es, dat beede Siije bes an d Zäng bewaffnet woore. Dobeij spellde [[Panzer]]e un [[Vluchzeuj]]e ön völl jrüüßere Roll als noch em Ischde Weltkresch.

[[Datei: Rotterdam.jpg|thumb|Bombe woore op Rotterdam jevalle]]
Am [[10. Mai]] [[1940 (Johr)|1940]] öm 05:35 Uhr jäng öt los. En Deele van Beljie un Holland leev öt jott vöör d Dütsche ävver döck wood och schwoch jekämpfd un völl dütsche Soldate vorloore hön Lääve. Bombe veele op d jruuße Städte. Alleen [[Rotterdam]] troffe am [[14. Mai]] 1940 97 Tonne [[Bomb]]e, di us Vluchzeuje aavjeworpe woode, 814 Mensche storve dobeij. Am [[15. Mai]] woode d [[Kapitulatiun]] va Holland ongerzeechnet. D [[Könnijin]] va Holland hod öt Land at vorlosse. Am [[17. Mai]] veel Brüssel un am [[28. Mai]] 1940 wood d beljische Armee äjeschlooße un d Soldate zsamme met dr beljische [[Könnig]] [[Leopold III.]] jevange jenomme.

D dütsche Soldate wore ösu flott dörch Beljie dörch, dat d [[Ängländer]] un [[Franzus]]e beij [[Dünkirche]] äjökässeld woode. 

D dütsche Armee schaffde öt dörch d [[Ardenne]] bes an d [[Maas]] vörzöstüsse. Am [[12. Mai]], knapp 57 Stond no dr Bejinn van dr Anjreff stänge dütsche Soldate an d Maas. Met d Hölp van d [[Luftwaffe]] dronge dütsche Soldate am [[13. Mai]] 1940 övver d Maas vöör. Am [[27. Mai]] vonge di a, onjeväär 330.000 Soldate z evakuiire.

[[Datei: Deutschesoldatenvordemarcdetriomphe1940.jpg|thumb|Dütsche Soldate ä Paris]]
Am [[5. Juni]] trocke d Dütsche jäje Frankreisch un at am [[14. Juni]] stänge d ischde Soldate ä [[Paris]], dat oohne jruuße Kämpfe äjenomme wood. Am 17. Juni erkläärde Frankreisch, dr Kresch vorloore z ha.

Dä janze Kresch hod mä 6 Wääche un 3 Daach jeduurd. Hä kooßde ävver dat Lääve va 135.000 alleiirde Soldate un 46.000 dütsche Soldate vorloore hön Lääve. Dörch dä Kresch wood Frankreisch ä 2 Deele opjedeeld. Dr Norde un Weste woch va Dütschland besatze un dr Süüde un Oste bleed ä französische Häng. Dat Nobberland [[Schwäjz (Europpa)|Schweiz]] woch wiir onavhängisch un wood va Dütschland ni besatze. [[Charles de Gaulle]] orjaniseerde dr französische Weerstand jäje d Dütsche.

== D Schlacht öm Ängland ==
D Schlacht öm Ängland woch önö Luftkresch un solld d [[Invasiun]] vörbereite, zo di öt ävver ni komme es. D Schlacht öm Ängland wood als ''Ongerneehme Seemöwe'' bezeechnet. 

Watt d Dütsche vorsoode, woch, d änglische [[Royal Air]]force, watt op Ripuaresch ''Röjal Ärforß'' ussjesproche weed, en d Knee z zwänge. Di hodde d Ängländer en kotte Zitt opjebouwd, öm sisch besser jäje Anjriffe wääre z könne. Pilote hodde s sälvs net jenoch un btrocke di us anger Länder wi Frankreisch, d [[Ammilandt|USA]], Pole, d Tschechoslowakei un dr janze [[Commonwealth]]. D [[Röstung]] schaffde öt en kotte Zitt övver 1400 [[Kampfvluchzeuj]]e z bouwe. Hitler stald sisch vöör, d kapott z schösse un dann höd Ängland dr Modd vorloore un wööd oohne völl z kämpfe opjävve. D dütsche Luftwaffe jreff döck Ängland un do besongisch d Vluchhääfe a ävver dr Dörchbroch koom dobeij net öruss. Bei d Schlacht öm Ängland tösche dr [[10. Juli]] un [[31. Oktober]] [[1941 (Johr)|1941]] had kenne jewonne. Öt koom ö Patt öruss. Völl [[Wesseschaftler]] saare ävver, dat Hitler di Schlacht vorloore hod, denn öt ischde mol hod hä önö Kresch net jewonne.

Övver di Jrönd, wisu kenne di Schlacht jewonn weed jestredde ävver völl Lüüh saare, dat d Dütsche net d jruuße Städte bombadiire sollte. S hödde d [[Radarstatiun]]e onger Beschoss nämme mösse. Dat passeerde ävver völl z spii un z sälde. Su storve zwar völl Ziviliste, alleen ä [[London]] un [[Bristol]] koome 32.000 Lüüh öm, ävver önö Dörchbroch woch dat vüür öt anjriffende Dütschland net.

== Dr Balkanveldzoch em Joohr 1941 ==
=== Jugoslawie ===
[[Datei:Bundesarchiv Bild 101I-732-0129-26, Bei Belgorod, Infanterie im Gefecht.jpg|thumb|Kämpf ä Beljrad]]
Em [[Balkanveldzoch]], dä als [[Ongernehme Marita]] leef, jäng öt am [[6. Aprel]] [[1941 (Johr)|1941]] looß. Dütschland jreff [[Jugoslawie]] un [[Jriicheland]] a. D [[Italiäner]] un d [[Unjarn]] holpe dobeij. 

Beij dä Anjreff met 33 Divisiunen woohle d Dütsche önö [[Bletzkresch]] dörchvüühre, dä hön jo at döck jeholpe hod. Am [[6. April]] [[1941 (Johr)|1941]] öm 5.15 Uhr jäng öt looß. Met 680.000 Soldate veele d Dütsche, oohne zvöör önö Kresch erklärd z ha, ä Jugoslawie un Jriicheland enn. Mi als 1100 dütsche un övver 300 Vluchzeuje us Italie woode äjesatze. D Jugoslawe hodde övverhaupt kenn Schangß. Va alle Siije wood ajejreffe. Bombe veele op all jruuße Städe un öt joov hömmele va Duude. Am [[17. Aprel]] ongerschreeve d Jugoslawe hön Kapitualtiun. 

Dat Land wood ä 10 Deeler ongerdeeld. Su entstäng önö onaavhängije Staat [[Kroatie]]. Och ö [[Serbie]] wood jebeld ävver övverall mischde d Dütsche met un em Jrund woore dat mä [[Vasallestaat]]e, di op öt Papiir entstänge. Ä völl van d Länder koom öt z jruuße Kreschvorbreche, Konzentratiunslajere woode jebeld un völl Mensche storve. 

Partisane, zo dönö och [[Tito]] hehood, vorsoote, öt d Besatzer ösu schwoch wi möjelich z maache.

=== Jriicheland ===
Am [[6. April]] [[1941 (Johr)|1941]] dronge dütsche Truppe no Jriicheland vöör. D [[Jeojrafi]] van öt Land maade öt d aajrifende dütsche Soldate schwöder, Erfolje z ha un öt joov wärm völl enkele Anjreffe. Am [[23. April]] [[1941 (Johr)|1941]] kapituleerde Jriichenland. Dat soore ävver net all Offiziire Jriichelands ösu un öt joov noch ön zweide un ön dreide Kapitulatiun, di am 23. Aprel ongerschrevve wood.

Janz z Äng woch d Kresch ävver noch net, denn op di Insele wood noch bei en dr Mai öränn jökämpfd.

D Alleiirde vorloore beij di Kämpfe öm d 12.000 Mann, d Dütsche öm d 2500 Soldate.

D janze jriichische Armee met övver 400.000 Mann wood zo Kriigsjevangene. Domet kutt Hitler ävver nüüß aavange un leed s spiir wärm vreij.

== Dr Övvervall van Russland ==
[[Datei:Second world war europe 1941-1942 map de.png|thumb|D Russlandveldzoch]]
Am [[22. Juni]] [[1941 (Johr)|1941]] broch dr Kresch an d russische Jrenz us. Dat woch onjeväär enne Mond spiidr als öt jepland woch. Usslöser woch dr Balkanveldzoch, dä länger jeduurd hod als Hitler vörjesee hod. Di vorloore Zitt leet sisch ävver net opholle, su dat d va Hilter vörjejovve Ziile net erreichd wääde kutte.

Am [[22. Juni]] [[1941 (Johr)|1941]] dronge 141 Divisiune op russische Boom vöör, di sisch ä 3 Deele opspalte sollde. D Jrupp Nord hod di Opjaav, öt [[Baltikum]] un spiir [[Leninjrad]] onger sing Jewalt z kriie, d Jrupp Medde, di bes no [[Moskau]] vördränge solld un d Jrupp Süd, di d [[Ukraine]] platt maache solld.

D Russe woohre net op önö Anjreff jevasst. Völl Soldate erjovve sisch un d dütsche Soldate maade jo Fortschrett, su dat s witt no Russland vördränge kutte. Isch no enn Wääch, am [[29. Juni]] vorsoote d Russe sisch z berappele. En di Zitt woch ävver [[Minsk]] at äjökesseld woode un veel kott dono ä dütsche Häng. Sälvs em September, am [[26.September|26.]] veel [[Kiew]], soch öt noch net schläät vöör Dütschland us. Ävver dann vong dr [[Winter|Wengkter]] a un domet koom z isch [[Regen|Räähn]] un dann [[Schnee|Schneij]]. Us dr vaste Boom wood [[Schlamm]], di Autos bleeve stäche un öt woch kom ö Wiirkomme. D meetsde Divisiune, di op dr Wääch no Moskau woore, bleete em Schlamm stäche un dr Jedanke, vöör Wengkteraavang Moskau äzönämme, wood vallejelosse.

[[Datei: Bundesarchiv Bild 183-B22478, Stalingrad, Luftwaffen-Soldaten in Ruinen.jpg|thumb|Dütsche Soldate ä Stalinjrad]]
Am [[5. Dezember]] [[1941 (Johr)|1941]] vong dr Jäjeschlaach van d Russe onger dr Jeneral [[Schukow]] a. Hitler joov d Order, d Positiun z halde ävver dat klappde net un d dütsche Soldate woode wiir un wiir zöröckjedeut. Watt d Dütsche hoffde, woch, dat d Waffeproduktiun va Russland dörch Bombe kapottjemaad wäde kutt. Di hodde d Waffeproduktiunsstätte ävver hänger dr [[Ural]] vorlaat, su dat d dütsche Luftwaffe nüüß ussrichte kutt.

Em Süde schaffde öt d dütsche Armee onger huch Vorluste bes no [[Stalinjrad]] dörchzkomme. Am [[23. September]] veele d ischde Bombe op d Stadt un dütsche Panzere röckde en d Vöörstadt enn. Öt vong önö Kampf va Huuß zo Huuß a, dä dozo vüürde, dat zwar 90 % van d Stadt en dütsche Häng woch, dat ävver van di Stadt bo nüüß mi övverich bleed.. Alles woch kapottjeschooße woode. No ön Jejenoffensive van d Russe am 19. November wood d 6. Armee äjeschlooße. Medde Januar [[1942 (Johr)|1942]] jreffe onjeväär 1 Milliun russische Soldate dr Kessel va Stalinjrad a, d Armee wood ä 2 Deeler jedeeld un di Situatiun ä Stalinjrad wood jedde Daach schlemmer. Am 2. Februar joov Jeneral [[Paulus]] op un 100.000 dütsche Soldate jänge ä Jevangeschaft. Mä 6.000 övverläävde dat un koome no Heem zöröck.

[[Datei: Second world war europe 1943-1945 map de.png|thumb|Dütsche Jäjeoffensive tösche 1943 un 1945]]
Am [[21. Februar]] [[1942 (Johr)|1942]] vorsoote d Dütsche önö Jäjeanjreff un ön scheen z jelinge, vorloore Jebiite zöröck z jewääne. Dobeij koom öt beij d Schlacht öm [[Kursk]] zo d jrüützde [[Panzerschlacht]], di d Menschheed jeseeh hod. Erfolje duurde ävver net lang un d Dütsche moote sisch zöröcktrekke. D Transportwääje woore ösu lang woode, dat dr [[Sprit]] ussjäng, d Waffe koom noch Munitiun hodde un sälvs net jonoch Eiße vöör d Soldate jelävverd wääde kutt. 

D Dütsche hodde su huch Vorluste, dat s döck jarnet mi zöröckschlaare kutte. Am [[3. Juli]] [[1944 (Johr)|1944]] woch Minsk vöör d Weehrmacht vorloore. Övverall broch d Front en.

Am [[1. Aujust]] [[1944 (Johr)|1944]] ongernomm d polnische Heemötarmee önö Opstand ä [[Warschau]], dem d Dütsche net ongerbänge kutte. S woore z schwach dozo woode. Aavang [[1945 (Johr)|1945]] drong d russische Armee va Warschau kommend no Norde vöör un schnett [[Ostpreuße]] aav un aavangs Januar stänge s onjeväär 80 km vöör [[Berlin]]. Am [[25. Aprel]] [[1945 (Johr)|1945]] wood van d Russe dr Reng öm Berlin jeschlooße. Als sisch am [[30. April]] [[1945 (Johr)|1945]] Adolf Hitler sälvs öt Lääve noom, hod dat Rejiim singe Vührer vorloore un 2 Daach spiidr, am [[2. Mai]] [[1945 (Johr)|1945]] joove d Dütsche Berlin op.

== D Äjriife van d USA em Joohr 1941 ==
Am [[7. Dezember]] [[1941 (Johr)|1941]] jreff Japan ä [[Pearl Harbour]] d Scheffe van d USA a un 4 Daach spiidr, am [[11. Dezember]] [[1941 (Johr)|1941]] erklärde Deutschland dat Land USA dr Kresch. Opjrond van d joo Beziehunge tösche Ängland un d USA beschlosse beede Siije, z isch jäje Dütschland z kämpfe, watt Ängs [[1942 (Johr)|1942]] passeerde.

=== Kresch ä Nordafrika ===
[[Datei: Rommel at a staff conference in the Western Desert.jpg|thumb|Rommel met dütsche Soldate ä Nordafrika]]
Am [[31. Määz]] [[1941 (Johr)|1941]] jreff [[Rommel]] met sing Soldate d Ängländer ä [[Afrika]] a, di d Italiäner öt Lääve schwoch jemaad hodde. Hä siichde zwar ö paar mol ä [[Libye]] ävver dr jruuße Dörchbroch woch dat net. Kämpf woode jewonne, angere vorloore.

Als d janze Schösserei nüüß braad, entscheed sisch Rommel, övver [[Äjüpten]] no dr [[Sueskanal]] vörzostüsse. Dat scheen och z fluppe ävver beij [[El Alamein]] bleete d dütsche Soldate hange. D Ängländer starde önö Jäjeanjreff un d Dütsche moote sisch zöröckträcke.

Am [[8. November]] lande Soldate us d USA ä [[Marokko]] un öt entstäng önö [[Zweifrontekresch]], däm d Dütsche net jewaaße wore. Am [[13. Mai]] [[1943 (Johr)|1943]] woch [[Nordafrika]] vorloore.

=== Italie tösche 1943 un 1944 ===
Am [[10. Juli]] [[1943 (Johr)|1943]] lande d Alleiirde ä [[Sizilie]] un öt duurde net lang, bes Mussolini sing Macht vorloor. Am 3. September krääte d Ängländer öt Festland onger d Vöss. Als d Italiäner önö [[Waffeställstand]] voreinbaarde, övvernomme d Dütsche d Macht un am 10. September Rom besatze, Mussolini wood bövreit, no Ostpreuße jebraad un vüürde spiir önö van d Dütsche ongerstötzde Rejiirung ä Norditalie. 5000 Italiäner woode van dütsche [[Jebirchsjäjer]] erschosse, als sisch italiänische Soldate ä Jriicheland erjovve hodde.

D Dütsche kämpfde vorbesse ävver ön italiänische Partisanearmee mit öm d 250.000 Vraue un Männer, di jäje d dütsche Armee woch, held d [[Wehrmacht]] ä Schach. Dodörch, dat d Alleiirde ä Sizilie ajreffe, wood dr Kresch möjelischerwiiß vorlängert, denn d Dütsche hodde d Möjelichkeet, Waffe un Munitiun z beschaffe. 

Am [[25. Mai]] wood [[Rom]] van d Alleiirde äjenomme, d Dütsche hand Rom am [[4. Juni]] oohne z kämpfe vorlosse. Dütsche Soldate trocke sisch bes en d italiänische [[Alpe]] zöröck.

== D Westfront ==
[[Datei: Bundesarchiv Bild 101I-295-1586-31A, Nordfrankreich, Atlantikwall im Bau.jpg|thumb|Bouw van dr Atlantikwall]]
Am [[6. Juni]] [[1944 (Johr)|1944]] landete d Alleiirde en d [[Normandi]]. 6700 [[Scheff]]e un 13.000 Vluchzeuje woode dobeij äjesatze. Öt joov völl Duude un Vorlätzde. En d ischde Daach woche d Ärfolje van d Alleiirde mä kleng. Besongisch d Amerikaner vorloore völl Soldate. 

Am [[15. Aujust]] [[1944 (Johr)|1944]] joov öt ön zweide Invasiun van d Alleiirde ä Südfrankreisch. S röckde flott vöra. Am [[25. Aujust]] [[1944 (Johr)|1944]] koom Paris wärm än d Hand van d Alleiirde. Hitler hod zwar bevoohle, dat di Stadt janz kapott jemaad wäde solld ävver jottseidank wore d dütsche Jeneräle ösu vornönftisch un hand dat net jedonn. Va Paris us jäng öt vlott vöra un am [[3. September]] wood [[Brüssel (Shtadt)|Brüssel]] bövreit, enne Daach spiider [[Antwerpe]].

Am [[21. Oktober]] [[1944 (Johr)|1944]] veel Oche, d ischde dütsche Stadt. Övver dr [[Rhing]] jäng öt am [[7. Määz]] [[1945 (Johr)|1945]] beij [[Remage]], wo d börömt woode [[Bröck va Remage]] öt Övversätze leet maade.

Am [[25. Aprel]] [[1945 (Johr)|1945]] troffe sisch d Amerikaner un d Russe ä [[Torgau]]. Am [[30. Aprel]] veel [[München|Münche]], am [[22. Aprel]] hodde französische Soldate [[Stuttgart|Stuttjart]] bövreit.

== Öt Äng van der Zweide Weltkresch ä Europa em Joohr 1945 ==
D ischde Teilkapituatiun van Dütsche troon am [[5. Mai]] [[1945 (Johr)|1945]] ä Kraft. S wood va [[Hans-Georg von Friedeburg]] ongerzeechned. Am [[7. Mai]] [[1945 (Johr)|1945]] koom öt dörch d Ongerschref va [[Alfred Jodl]] zr Jesamtkapitulatiun van d janze Armee. Am [[8. Mai]] [[1945 (Johr)|1945]] öm 23:01 Uhr troon s ä Kraft. Domet woch dr Zweide Weltkresch ä Europa z Äng.

== Impressiune us dr Zweide Weltkresch ä Europa ==
<gallery>
Beld:German plane bombing Warsaw 1939.jpg|Bombe op Warschau
Beld:Germans in Stalingrad.jpg|Dütsche Soldate ä Stalinjrad
Beld:Soviet marines-in the battle of stalingrad volga banks.jpg|Russe kämpfe öm Stalinjrad
Beld: Bundesarchiv Bild 183-H26814, Aachen, Flüchtlinge.jpg|Op d Flucht
</gallery>

== Websiij ==
* [http://www.dhm.de/lemo/html/wk2/ ''Dr Zweide Weltkresch]
{{Commons|World War II|Zweiter Weltkrieg}}

{{DEFAULTSORT:Zweideweltkresch}}
<!-- ======= -->
<!-- ======== -->

[[Saachjrupp:Nationalsozialiste]]
[[Saachjrupp:Et drette Räjsh]]
[[Saachjrupp:Zweide Weltkresch]]
[[Saachjrupp:Holocaus]]

{{Link FA|af}}
{{Link FA|ca}}
{{Link FA|ceb}}
{{Link FA|eu}}
{{Link FA|fo}}
{{Link FA|hr}}
{{Link FA|ka}}
{{Link FA|no}}
{{Link FA|sh}}
{{Link FA|sq}}
{{Link FA|sr}}
{{Link FA|vi}}
{{Link GA|de}}
{{Link GA|eo}}
{{Link GA|lt}}

[[af:Tweede Wêreldoorlog]]
[[als:Zweiter Weltkrieg]]
[[am:2ኛው ዓለማዊ ጦርነት]]
[[an:Segunda Guerra Mundial]]
[[ang:Ōðru Ƿoruldgūþ]]
[[ar:الحرب العالمية الثانية]]
[[arz:الحرب العالميه التانيه]]
[[ast:Segunda Guerra Mundial]]
[[az:İkinci dünya müharibəsi]]
[[ba:Икенсе бөтә донъя һуғышы]]
[[bar:Zwoata Wötkriag]]
[[bat-smg:Ontra svieta vaina]]
[[be:Другая сусветная вайна]]
[[be-x-old:Другая сусьветная вайна]]
[[bg:Втора световна война]]
[[bi:Wol Wo Tu]]
[[bn:দ্বিতীয় বিশ্বযুদ্ধ]]
[[br:Eil Brezel-bed]]
[[bs:Drugi svjetski rat]]
[[ca:Segona Guerra Mundial]]
[[ceb:Ikaduhang Gubat Kalibotanon]]
[[co:Seconda Guerra Mundiale]]
[[crh:Ekinci Cian cenki]]
[[cs:Druhá světová válka]]
[[cv:Иккĕмĕш Тĕнче вăрçи]]
[[cy:Yr Ail Ryfel Byd]]
[[da:2. verdenskrig]]
[[de:Zweiter Weltkrieg]]
[[dsb:Druga swětowa wójna]]
[[el:Β΄ Παγκόσμιος Πόλεμος]]
[[eml:Secånda guèra mundièl]]
[[en:World War II]]
[[eo:Dua mondmilito]]
[[es:Segunda Guerra Mundial]]
[[et:Teine maailmasõda]]
[[eu:Bigarren Mundu Gerra]]
[[ext:II Guerra Mundial]]
[[fa:جنگ جهانی دوم]]
[[fi:Toinen maailmansota]]
[[fiu-vro:Tõnõ ilmasõda]]
[[fo:Seinni heimsbardagi]]
[[fr:Seconde Guerre mondiale]]
[[fur:Seconde vuere mondiâl]]
[[fy:Twadde Wrâldkriich]]
[[ga:An Dara Cogadh Domhanda]]
[[gan:第二次世界大戰]]
[[gd:An Dàrna Cogadh]]
[[gl:Segunda Guerra Mundial]]
[[gn:Mokõiha Ñorairõ Guasu]]
[[gu:બીજું વિશ્વ યુદ્ધ]]
[[gv:Yn Nah Chaggey Dowanagh]]
[[hak:Thi-ngi-chhṳ Sṳ-kie Thai-chan]]
[[he:מלחמת העולם השנייה]]
[[hi:द्वितीय विश्वयुद्ध]]
[[hif:World War II]]
[[hr:Drugi svjetski rat]]
[[hu:Második világháború]]
[[hy:Երկրորդ Համաշխարհային Պատերազմ]]
[[ia:Secunde Guerra Mundial]]
[[id:Perang Dunia II]]
[[io:Duesma mondo-milito]]
[[is:Seinni heimsstyrjöldin]]
[[it:Seconda guerra mondiale]]
[[ja:第二次世界大戦]]
[[jbo:2moi ke terdi nunjamna]]
[[jv:Perang Donya II]]
[[ka:მეორე მსოფლიო ომი]]
[[kk:Екінші Дүниежүзілік соғыс]]
[[kn:ಎರಡನೇ ಮಹಾಯುದ್ಧ]]
[[ko:제2차 세계 대전]]
[[ku:Şerê cîhanî yê duyem]]
[[la:Bellum Orbis Terrarum II]]
[[lb:Zweete Weltkrich]]
[[li:Twiede Wereldoorlog]]
[[lmo:Segónda guèra mondiàl]]
[[lt:Antrasis pasaulinis karas]]
[[lv:Otrais pasaules karš]]
[[map-bms:Perang Donya II]]
[[mhr:Кокымшо Тӱнямбалсе Сар]]
[[mk:Втора светска војна]]
[[ml:രണ്ടാം ലോകമഹായുദ്ധം]]
[[mn:Дэлхийн хоёрдугаар дайн]]
[[mr:दुसरे महायुद्ध]]
[[ms:Perang Dunia Kedua]]
[[mt:It-Tieni Gwerra Dinjija]]
[[mwl:Segunda Guerra Mundial]]
[[my:ဒုတိယ ကမ္ဘာစစ်]]
[[nah:Īyāōyo in Cemānāhuac Inic Ōme]]
[[nds:Tweete Weltkrieg]]
[[nds-nl:Tweede Wereldoorlog]]
[[ne:द्वितीय विश्वयुद्ध]]
[[nl:Tweede Wereldoorlog]]
[[nn:Den andre verdskrigen]]
[[no:Andre verdenskrig]]
[[nv:Naaki góneʼ yéigo daʼhojoogą́ą́ʼ]]
[[oc:Segonda Guèrra Mondiala]]
[[os:Дыккаг дунеон хæст]]
[[pa:ਦੂਜਾ ਵਿਸ਼ਵ ਯੁੱਧ]]
[[pap:Segundo Guera Mundial]]
[[pl:II wojna światowa]]
[[pnb:دوجی جنگ عظیم]]
[[pt:Segunda Guerra Mundial]]
[[qu:Iskay ñiqin pachantin maqanakuy]]
[[rm:Segunda Guerra mundiala]]
[[ro:Al Doilea Război Mondial]]
[[ru:Вторая мировая война]]
[[scn:Secunna guerra munniali]]
[[se:Nubbi máilbmesoahti]]
[[sh:Drugi svetski rat]]
[[simple:World War II]]
[[sk:Druhá svetová vojna]]
[[sl:Druga svetovna vojna]]
[[sq:Lufta e Dytë Botërore]]
[[sr:Други светски рат]]
[[stq:Twäide Waareldkriech]]
[[sv:Andra världskriget]]
[[sw:Vita Kuu ya Pili ya Dunia]]
[[szl:II wojna śwjatowo]]
[[ta:இரண்டாம் உலகப் போர்]]
[[te:రెండవ ప్రపంచ యుద్ధం]]
[[th:สงครามโลกครั้งที่สอง]]
[[tl:Ikalawang Digmaang Pandaigdig]]
[[tr:II. Dünya Savaşı]]
[[tt:Икенче дөнья сугышы]]
[[uk:Друга світова війна]]
[[ur:دوسری جنگ عظیم]]
[[uz:Ikkinchi jahon urushi]]
[[vec:Seconda guera mondiałe]]
[[vi:Chiến tranh thế giới thứ hai]]
[[vls:Twiddn Weireldôorloge]]
[[wa:Deujhinme guere daegnrece]]
[[war:Ikaduha nga Gyera Pankalibutan]]
[[wo:Ñaareelu Xareb Àdduna]]
[[wuu:第二次世界大战]]
[[yi:צווייטער וועלט קריג]]
[[yo:Ogun Àgbáyé Ẹlẹ́ẹ̀kejì]]
[[zh:第二次世界大战]]
[[zh-classical:第二次世界大戰]]
[[zh-min-nan:Tē-jī-chhù Sè-kài Tāi-chiàn]]
[[zh-yue:第二次世界大戰]]
