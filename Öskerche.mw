{{Aatikkel en|Öhskirschene Platt|}}


'''Öhskirsche''' ös dat Stättsche,wo all Löck sare, dat sei am Fohs von de [[Eefel]] wonne, weil se kenn Eefele senn wolle on die jebirjische Landschaft iersch hönge Öhskirche ahnfängk.
Dat Städtsche ös at siehr alt. Stadtrechte hann se zöngk [[Joohr 1302|1302]] on die hann se von Walram dem rude jekreje, der war Jraf von Montjoeu ([[Monschau]]). Jedes Johr dorschten se ne Maaht afhahle,der heesch Semme_Jödde-Maht (Simon-Juda-Markt) on wied bös höck am letzte Waucheengk em Oktober afjehahle.
Die ahle Stadtmuue ös och noch möt e paar kuerte Stöcke erhahle on Tüernche jitt et och noch ze sehn von damals. Ussedem jitt et e schön [[Öhskirschene Stadtmuseum|Stadtmuseum]] möt vell interessante Sache von domols em decke Tuern, tireck növve de Mäeteskirch. Öskirche litt ahn de [[Veybach]], su schönn wie Kölle am Rhing, su vezällt os Fastelovendsleedche, wat he in jedem Saal jesonge wied. Selevsveständlich litt Öhskirsche och ahn de [[Ereff]], ävve die flüss usseneröm on ös deshalb net su wichtich. Ausse für bestembte Betriebe, die jenau ahn der Baach jebaut hann.

----
Jeschrevve op Öhskirschene Platt,su wie mir de Schnabel jewaahße öss,on wie ich och meng Bütterede schrieve.
