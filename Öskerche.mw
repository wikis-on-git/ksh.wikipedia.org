{{Aatikkel en|Öskerchene Platt|}}

[[Image:EU-Wappen.png|thumb|left|Et Wappe von Öskerche]]

'''Öskerche''' (op [[Deutsche Sprooch|deutsch]]: '''''{{lang|de|Euskirchen}}''''') ös dat [[Shtadt|Stättsche]], wo all Löck sare, dat se am Fohs von de [[Eefel]] wonne dääte, weil se kenn Eefele senn wolle on die jebirjische Landschaft iersch hönge Öhskirche ahnfängk.
Dat Städtsche ös at siehr alt. Stadtrechte hann se zöngk [[Joohr 1302|1302]] on die hann se von Walram dämm rude jekräje, der wor Jraf von Montjoeu ([[Monschau]]). Jedes Johr dorschten se ne Maaht afhahle, der heesch Semme-Jödde-Maht (Simon-Juda-Markt) on wied bös höck am letzte Waucheengk em Oktober afjehahle.
Die ahle Stadtmuue ös och noch möt e paar kuerte Stöcke erhahle on Tüernche jitt et och noch ze sehn von damals. Ussedämm jitt et e schön [[Öskerche Stadtmuseum|Stadtmuseum]] möt vell interessante Saache von domols em decke Tuern, tireck növve de Määteskirch. '''Öskerche''' litt aam [[Veybach]], su schön wie Kölle am Rhing, su vezällt os Fastelovendsleedche, wat he in jedem Saal jesonge wied. Selevsveständlich litt Öskerche och ahn de [[Erft|Ereff]], ävve die flüss usseneröm on ös deshalev net su wichtich. Ausse für bestembte Betriebe, die jenau aan der Baach jebaut hann.

Öskerche ös en [[Kreisstadt|Kreisshtadt]] woanoah de [[Kreis Euskirchen|Kreis Öskerche]] esou heis wi'e heis.

{{Schablon:Navvi Shtädt Kr Öskerche}}
<!-- ======= -->
[[Category:Öskerche| ]]
[[Category:Shtadt|Öskerche]]
[[Category:Veybach|Öskerche]]
[[Category:Ereff|Öskerche]]
[[Category:Kreis Öskerche|Öskerche]]
[[Category:Rejierungsbezörk Kölle|Öskerche]]
[[Category:Landschaffsfobanndt Rhinglandt|Öskerche]]
[[Category:Rhingland|Öskerche]]
[[Category:Noodrhing-Weßßfaale|Öskerche]]
<!-- ======= -->

[[de:Euskirchen]]
[[en:Euskirchen]]
[[eo:Euskirchen]]
[[fi:Euskirchen]]
[[fr:Euskirchen]]
[[nl:Euskirchen (stad)]]
[[nn:Euskirchen]]
[[no:Euskirchen]]
[[pt:Euskirchen]]
[[ro:Euskirchen]]
[[ru:Ойскирхен]]
[[tr:Euskirchen]]
[[vo:Euskirchen]]
